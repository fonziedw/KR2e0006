# -*- mode: mandoku-view; -*-
#+TITLE: 貞觀政要
#+DATE: 2015-09-11 23:42:51.444633
#+PROPERTY: ID KR2e0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB06n0601-009貞覌政要-卷九.
<pb:KR2e0006_SBCK_009-1a>¶
貞觀政要卷第九　戈直集論¶
　　議征伐三十五　議安邊三十六¶
　　　征伐第三十五(凡十/三章)¶
武徳九年冬突厥頡利突利二可汗(音韓凡言/可汗並同)以其¶
衆二十萬至渭水便橋之北(漢武帝&KR0004;作便門橋長/安城北面西頭門即平)¶
(門也古者平便字同於此道作橋/跨渡渭水以趨茂陵此便橋是也)遣酋帥執矢思力¶
(酋帥長帥也執矢/虜姓思力其名)入朝為覘自張聲&KR0020;云二可汗緫¶
兵百萬今已至矣乃請返命太宗謂曰我與突厥面¶
自和親汝則背之(背音/倍)我無所愧何&KR0186;&KR0005;兵(&KR0005;去/聲)入¶
我畿縣自夸彊盛我當先戮爾矣思力懼而請命蕭¶
<pb:KR2e0006_SBCK_009-1b>¶
瑀封徳彛等請禮而遣之太宗曰不然今若放還必¶
謂我懼乃遣囚之太宗曰頡利聞我國家新有内難¶
(去/聲)又聞朕初即位所以率其兵衆直至於此謂我不¶
敢拒之朕若閉門自守虜必縱兵大掠彊弱之&KR0020;在¶
今一策朕&KR0005;獨出以示輕之且耀軍容使知必戰事¶
出不意乖其本圖制服匈奴在茲舉矣遂單馬而進¶
隔津與語頡利莫能測俄而六軍&KR0071;至頡利見軍容¶
大盛又知思力就拘由是大懼請盟而退(按通鑑載/此事甚詳)¶
(辭多/不録)¶
(愚按蠻夷猾夏帝者嚴明刑之訓蠻夷率服帝/者謹惇徳之心故弼成五服之制扵要服則近)¶
<pb:KR2e0006_SBCK_009-2a>¶
(而撥文教逺而&KR0108;武衛至於荒服則流蔡而巳/内外之限截乎其不可紊也降及後世徳不足)¶
(以懐柔而藉乎威威不足以讋服而至于亂太/宗内定中國外綏四夷以漢武窮征逺討而不)¶
(能服者咸歸版圖若突厥為患乆矣唐有天下/之初已慿陵上國至于斯時率&KR0016;二十萬直至)¶
(渭水亦云肆矣太宗一時輕&KR0016;示威其氣㮣直/可以寒氊裘之瞻而奪之氣不以一矢相加遺)¶
(而中國尊安裔夷退抑雖不可與帝者明刑惇/徳並論其不戰屈人亦足偉也謂之英武不亦)¶
(宜/乎)¶
貞觀初嶺南諸州(今廣海/之地)奏言髙州(今仍舊/&KR0032;海北)酋帥馮¶
盎談殿(盎字明逹髙州人隋亡㨿嶺表唐興以其地/䧏髙祖封為越國公談殿入姓名亦㨿嶺表)¶
阻兵反叛詔將軍藺謩(藺音吝姓/也名謩)發江嶺數十州兵¶
討之(發江南道嶺南/道諸州兵也)秘書&KR0101;魏徴諌曰中國初定瘡¶
<pb:KR2e0006_SBCK_009-2b>¶
痍未復嶺南瘴癘山川阻深兵逺難&KR0071;疾疫或起若¶
不如意悔不可追且馮盎若反即須及中國未寧交¶
結逺人分兵㫁險破掠州縣署置官司何因告來數¶
年兵不出境此則反形未成無容動衆陛下旣未遣¶
使人(使去聲/後同)就彼觀察即來朝謁恐不見明今&KR0002;遣¶
使分明曉諭必不勞師旅自致闕庭太宗從之嶺表¶
悉定侍臣奏言馮盎談殿徃年恒相征伐陛下發一¶
單使嶺外恬然太宗曰初嶺南諸州盛言盎反朕必¶
欲討之魏徴頻諌以為但懐之以徳必不討自來旣¶
從其計遂得嶺表無事不勞而定勝於十萬之師乃¶
<pb:KR2e0006_SBCK_009-3a>¶
　賜徴絹五百匹(按通鑑貞觀元年九月馮盎談殿等/迭相攻撃乆未入朝諸奏盎反者以)¶
(十數上命&KR0005;討之魏徴諌曰云云上乃罷兵十月遣/貟外散&KR0016;侍郎李公掩持節慰諭之盎遣其子智戴)¶
(随使者入朝上曰魏徵令我發一介之使而嶺/表遂安勝十萬之師不可不賞賜絹五百叚)¶
(唐氏仲友曰甚哉䜛人之可畏也盎不為南越王/於武德之初而肯反於貞觀耶譛言無端㡬害忠)¶
(良非魏徴何以明之以蕭銑輔公祏不足勞偏師/剪除盎之區區何足當唐之興運然直壮曲老藺)¶
(謩可擊之状未可必也太宗罷之明哉以尉佗之/驕倨文帝猶以徳懐而况盎乎全知命之臣止無)¶
(名之師江淮以南所全活者不勝數矣仁人之言/其利傅哉賢於十萬衆特以兵&KR0020;較之耳兵&KR0169;一)¶
(開尺有所短寸有所長于戈轉/餉瘴癘之&KR0017;可以十萬筭哉)¶
(愚按昔漢文之時人有上書告周勃欲反下廷/尉捕治之薄太后曰絳侯始誅諸吕綰皇帝璽)¶
(&KR0005;兵於北軍不以此時反今居一小縣頋欲反/耶帝乃赦之復爵邑此與魏徴論馮盎談殿之)¶
<pb:KR2e0006_SBCK_009-3b>¶
(事頗同盖周勃異於馮盎談殿之事&KR0020;而薄太/后之言誠&KR0011;於魏徴之諌也其察人之情亦明)¶
(矣/哉)¶
貞觀四年有司上言林邑蠻國(林邑南蠻國名漢南/象郡之地在交州南)¶
(千餘/里)表䟽不順請發兵討擊之太宗曰兵者㐫器不¶
得已而用之故漢光武云毎一發兵不覺頭鬚為白¶
自古以來窮兵極武未有不亡者也符堅自恃兵彊¶
欲必吞晉室興兵百萬一舉而亡(符堅畧陽氐人晉/時符健㨿長安是)¶
(為前秦健死子立符堅弑生自/立伐晉大敗後為姚萇所殺)隋主亦必欲取髙麗¶
(平/聲)頻年勞役人不勝怨(勝平/聲)遂死於匹夫之手至如¶
頡利徃&KR0010;數來(數音/朔)侵我國家部落疲於征役遂至¶
<pb:KR2e0006_SBCK_009-4a>¶
滅亡朕今見此豈得輙即發兵但經歷山險土多瘴¶
癘&KR0002;我兵士疾疫雖尅翦此蠻亦何所補言語之間¶
何足介意竟不討之(按通鑑林邑獻大珠有可以其/表辭不順請討之上曰好&KR0062;者)¶
(亡如煬帝頡利皆所親見也/小國勝之不武况未可必乎)¶
(胡氏曰太宗不以夷狄一言之慢遽興兵革㡬於/能&KR0216;然林邑表辭敢為不順者以獻大珠嘗試朝)¶
(廷也還其獻則善矣今不聞還其獻則是太宗貪/其寳而甘其慢也明年鸚鵡&KR0071;來則納侮多矣雖)¶
(詔使者歸之而珠竟爾/不還夫豈格逺人之道)¶
(愚按是年方擒突厥北土以寧有司請討林邑/而太宗不欲再勞師以黷武也然自古窮兵極)¶
(武未有不亡又取譬於符堅之伐晉隋主之取/遼與夫頡利之侵彊皆致於滅亡之地可謂知)¶
(所鑒矣夫是三者皆太宗耳目之所聞而知見/而知者也以此為鑒宜終其身而不忘夫何晩)¶
<pb:KR2e0006_SBCK_009-4b>¶
(年興忿兵於&KR0537;水之上而不知止邪書曰終/始慎厥與惟明明后後之人主式監在兹)¶
貞觀五年康國(即漢康居國一曰薩未鞬亦曰颯秣/建元魏所謂悉萬斤者在那宻水南)¶
(君姓温本月氏爲突厥所破/稍南依葱嶺其王屈木支)請歸附時太宗謂侍臣¶
曰前代帝王大有務廣土地以求身後之虚名無益¶
於身其人甚困假令(平/聲)於身有益於百姓有損朕必¶
不爲况求虚名而損百姓乎康國旣來歸朝有急難¶
不得不救(難去/聲)兵行萬里豈得無勞於人&KR0002;勞人求¶
名非朕所欲所請歸附不須納也¶
(范氏祖禹曰太宗知招來絶域之弊有所不爲然/以兵克者則以爲已有而郡縣置之其爲疲勞百)¶
(姓一也豈先行其言而後從之者歟然其不受康/國足以爲後世法矣使其行事毎如此其盛徳可)¶
<pb:KR2e0006_SBCK_009-5a>¶
(少貶/哉)¶
(唐氏仲友曰古之待&KR0189;服之外正女此耳太宗推/所以待康國而推之它夷不求臣服不亦善乎惜)¶
(哉其未盡/如此也)¶
(愚按闢四夷之境欵殊俗之附三代未之聞也/盖遐荒逺夷不足&KR0028;中國之重輕得之適足以)¶
(勞民而不為益棄之斯足以安民而不為損其/利害豈不甚明哉漢建武中西域求内屬光武)¶
(以天下初定未遑外事而竟不許唐貞觀初康/&KR0038;請歸附太宗謂求虚名損百姓而竟不納二)¶
(君柔逺之道可謂無愧於古宜乎為開基之明/主也詩云惠此中國以綏四方二君之謂矣)¶
貞觀十四年兵部尚書侯君集(幽州人以雄才稱少/事秦王從征伐有功)¶
(王即位進吏部尚書後/從承乾謀計事覺&KR0013;誅)伐髙昌及師次柳谷(西域/地名)候¶
&KR0016;言髙昌王麴文泰死(文㤗聞唐兵臨磧口憂/懼不知所為發疾卒)尅日¶
<pb:KR2e0006_SBCK_009-5b>¶
&KR0005;葬國人咸集以二千輕&KR0016;襲之可盡得也副&KR0005;(去/聲)¶
薛萬均(燩煌人萬徹之兄髙祖以其材武授上柱/國以計勝竇建徳撃突厥有功拜&KR0005;軍)姜¶
行本(名確以字行以幹力稱為宣威&KR0005;軍太宗/毎出幸即以從平髙昌有功封金城郡公)皆以¶
為然君集曰天子以髙昌驕慢使吾恭行天誅乃於¶
墟墓間以襲其葬不足稱武此非問罪之師也遂按¶
兵以待葬畢然後進軍遂平其&KR0038;(按通鑑於是皷行/而進至田城諭之)¶
(不下詰朝攻之及午而克/虜男女計七千餘口遂降)¶
(唐氏仲友曰髙昌地不千里勝兵䜛萬人恃/逺不賔太宗討之以其地控西域之中故也)¶
(愚按師平髙昌所以闢西陲也髙昌去唐七千/餘里當是時可謂逺討矣然幸功臣夙將智勇)¶
(足以制勝是以克成厥功自髙昌既平之後唐/之封域東西九千五百餘里南北一萬九百餘)¶
<pb:KR2e0006_SBCK_009-6a>¶
(里爲唐之極盛故嘗謂太宗之世於帝王懐柔/之道雖不足而方之漢武致逺之功則有餘也)¶
貞觀十六年太宗謂侍臣曰北狄代爲宼亂今延陁¶
倔彊(倔渠勿切延陀鐵勒諸/部之姓倔彊不柔服也)須早爲之所朕熟思之¶
惟有二䇿選徒十萬撃而虜之滌除&KR0495;醜百年無患¶
此一䇿也&KR0002;遂其來請與之爲婚媾朕爲蒼生父母¶
苟可利之豈惜一女北狄風俗多由内政亦旣生子¶
則我外孫不侵中&KR0038;㫁可知矣以此而言邉境足得¶
三十年來無事舉此二䇿何者爲先司空房玄齡對¶
曰遭隋室大亂之後户口太半未復兵凶戰危聖人¶
所慎和親之䇿實天下幸甚(按通鑑即命兵部侍郎/崔敦禮持節使薛延陀)¶
<pb:KR2e0006_SBCK_009-6b>¶
(以新興公/主妻之)¶
(胡氏寅曰人各有偶天子之女非外夷所當偶昏/世愚主則何較焉漢髙祖唐太宗不世出之英主)¶
(而皆以外夷為子壻人君見有不及則藉群臣而/正之房公狃於漢故不知逺稽先王豈非可歎之)¶
(甚邪夫薛延陀之未服也無乃吾徳猶有所闕增/修仁義而明其政刑來則接之不至不強也何必)¶
(於服已乎此上䇿也舎而不用乃嫁女以結其/心是為非䇿而太宗君臣正爾都俞不亦鄙歟)¶
(愚按上古帝王之御四夷也服則懐之以徳叛/則震之以威未聞與為婚姻也漢髙帝時冐頓)¶
(數苦北邉髙帝從劉敬之請而結親唐武徳中/突厥遣使請昏髙祖從裴矩之議而許昏然則)¶
(和親之䇿漢髙帝啓之於漢唐髙祖啓之於唐/皆非所以示子孫也劉敬固不必議裴矩亦母)¶
(足責房玄齡太宗之良相也乃曰兵戰聖人所/慎和親實天下幸甚何不思之甚邪惟當勉其)¶
(君曰兵戰則勞和親則辱皆不足以安百姓威/四夷也君能行帝王之道以修其徳教明其政)¶
<pb:KR2e0006_SBCK_009-7a>¶
(刑則中國安而邉圉固來賔率服自有不期然/而然者矣鳴呼君行之而不以為耻臣亦不以)¶
(為非/惜哉)¶
貞觀十七年太宗謂侍臣曰盖蘇文弑其主而奪其¶
國政誠不可忍今日國家兵力取之不難朕未能即¶
動兵衆且令契丹靺鞨攪擾之何如(令平聲契音乞/靺音末鞨音&KR0154;)¶
(契丹東胡種元魏時號契丹靺鞨/居肅慎地凡數部有黒水部獨彊)房玄齡對曰臣觀¶
古之列&KR0038;無不彊陵弱衆暴寡今陛下撫養蒼生&KR0005;¶
士勇銳(&KR0005;去/聲)力有餘而不取之所謂止戈為武者也¶
昔漢武帝屢伐匈奴隋主三征遼左人貧&KR0038;敗實此¶
之由惟陛下詳察太宗曰善(按通鑑不載玄齡之辭/止載長孫無忌曰盖蘇)¶
<pb:KR2e0006_SBCK_009-7b>¶
(文自知罪大畏大&KR0038;之討必嚴設守備陛下姑為之/&KR0046;忍彼得以自安必更驕惰愈肆其惡然後討之未)¶
(晩也上/曰善)¶
貞觀十八年太宗以髙麗莫離支賊殺其主殘虐其¶
下議&KR0005;討之諌議大夫禇遂良進曰陛下兵機神筭¶
人莫能知昔隋末亂離克平宼難(去/聲)及北狄侵邉西¶
蕃失禮陛下欲命&KR0005;撃之(将去/聲)群臣莫不苦諌唯陛¶
下明略獨㫁卒並誅夷(卒子/聿切)今聞陛下&KR0005;伐髙麗意¶
皆熒惑然陛下神武英聲不比周隋之主兵&KR0002;渡遼¶
事須尅㨗萬一不&KR0023;無以威示逺方必更發怒再動¶
兵衆&KR0002;至於此安危難測太宗然之(按通鑑李勣又/曰間者薛延陀)¶
<pb:KR2e0006_SBCK_009-8a>¶
(入宼陛下欲發兵窮討魏徴諌而止使至今為患曏/用陛下之䇿北鄙安矣上曰然此誠徵之失朕尋悔)¶
(之而不欲言恐塞良謀故也上欲自征髙麗禇遂良/上䟽以為但命二三猛&KR0005;四五萬衆仗陛下威靈&KR0145;)¶
(之如反掌耳今太子新立年尚㓜穉自餘藩屏陛下/所知一旦棄金湯之全踰遼海之險以天下之君輕)¶
(行逺舉皆愚臣之所甚憂也/時羣臣多諌者上皆不聽)¶
(范氏祖禹曰髙麗臣属於唐而其主為賊臣所弑/為大國者不可不討然髙麗之大未如突厥其險)¶
(逺不過於髙昌吐谷渾此三國者皆命&KR0005;帥以偏/師取之遂墟其&KR0038;何獨至於髙麗而欲自征之乎)¶
(太宗&KR0002;從遂良之言雖/伐而不克亦未失也)¶
(朱氏黼曰自昔人主親睹亂敗者不勸而自懲深/知禍咎者不戒而自戢煬帝伐遼之禍至於家夷)¶
(國破身死而宗族屠盖太宗目睹曽莫之懲而反/疾趍以襲其蹟何㢤盖其心自謂吾之戰勝攻&KR0145;)¶
(國富民衆非隋敢望也乗平定四夷之餘力用諸/&KR0005;蕩平之餘威臨城一鼓可以勦除意定志决雖)¶
<pb:KR2e0006_SBCK_009-8b>¶
(傾朝盡諌不/可復止矣)¶
(唐氏仲友日至魏旣殁諌臣惟遂良爾而其識量/不及魏徵李勣一折而遂良之諌不行勣武臣爾)¶
(所見惟邉功奈天下計何魏徵在勣此言必不發/就使有此言徵肯但已邪遂良以克為善則其言)¶
(已不能無過矣胡不明夷夏之分申知足之戒以/告帝曰髙麗小醜不犯&KR0065;吏今而討之勝之不武)¶
(不勝為&KR0015;不亦善乎勣之指魏徴乃以杜遂良之/再諌惜乎不抗䟽而力陳之太宗之欲用兵也指)¶
(魏徵之失其悔用師也興魏徴之思諌臣/繫&KR0038;之輕重如此論諌必&KR0002;魏徵可也)¶
(愚按貞觀十七年廷臣請増戍兵以逼髙麗太/宗曰逺人不服則修文德以來之未聞戍兵能)¶
(威絶域者也斯言也帝王柔逺之道何以尚兹/不數月而有討遼之議越明年而有親征之行)¶
(不過為遼主雪怨為新羅報仇乃欲襲漢武隋/煬之所為所存者小而所棄者大何言行之相)¶
(反邪豈言之非艱而行之惟艱哉當時諫者多/矣&KR0002;玄齡之言以漢武隋煬為鍳戒誠保&KR0038;之)¶
<pb:KR2e0006_SBCK_009-9a>¶
(深規也無忌之言欲待其縦肆而後討亦保國/之長䇿也遂良於下議之初固阻其意而親征)¶
(之際復尼其行亦足少儆矣惜乎太宗意定志/決而皆莫之&KR0025;也&KR0002;李勣沮遂良之諌以魏徴)¶
(為非明致其君於不善之地此孟子/所謂逢君之惡者其罪不亦大乎)¶
貞觀十九年太宗&KR0005;親征髙麗開府儀同三司尉遲¶
敬徳奏言車駕&KR0002;自徃遼左皇太子又&KR0101;&KR0038;(監平/聲)定¶
州東西二京府庫所在雖有鎮守終是空虚遼東路¶
遥恐有玄感之變(隋煬帝親征髙麗楊/玄感遂起兵圍東都)且邉隅小國¶
不足親勞萬乘&KR0002;克勝不足為武儻不勝翻為所笑¶
伏請委之良&KR0005;(去/聲)自可應時摧滅太宗雖不從其諌¶
而識者是之(按通鑑上不&KR0025;以敬徳為/左一馬軍總營使&KR0025;行)¶
<pb:KR2e0006_SBCK_009-9b>¶
(愚按陳恒弑其君孔子沐浴請討古者臣弑其/君子弑其父人皆得而誅之髙麗爲唐之藩臣)¶
(其君爲莫離支所弑大宗舉兵討之其亦異乎/煬帝無名之師矣但不當蠻輿自行耳尉遲敬)¶
(徳請委之良将自可摧滅其&KR0003;是已然嘗論之/髙麗以蕞爾小國四拒隋師五拒唐師非有謀)¶
(臣良&KR0005;能如是乎當時李靖嘗言莫離支自謂/知兵故輕中國太宗亦嘗諷靖使伐髙麗靖欣)¶
(然請行太宗不能&KR0025;也異時無功而歸問於靖/曰吾以天下之力屈於小夷何也靖曰兹事道)¶
(宗知之盖指駐蹕之戰請分軍襲平壌之事也/由此論之太宗&KR0002;用李靖爲帥其平髙麗必矣)¶
(太宗不能用靖而用李勣爲&KR0005;勣違惠真延夀/之言舎烏骨而不攻昧城有不攻之計守安市)¶
(而不置卒之師老糧少無功/而返由不用靖而用勣也)¶
禮部尚書江夏王道宗從太宗征髙麗詔道宗與李¶
勣爲前鋒及濟遼水尅盖牟城(蓋音盍今爲/盖州&KR0032;鎮東)逢賊兵¶
<pb:KR2e0006_SBCK_009-10a>¶
大至軍中僉欲深溝保險待太宗至徐進道宗議曰¶
不可賊赴急逺來兵實疲頓恃衆輕我一戰可摧昔¶
耿弇不以賊遺君父(弇音揜耿弇/漢光武&KR0005;)我旣職在前軍當¶
須清道以待輿駕李勣大然其議乃率驍勇數百&KR0016;¶
直衝賊陣左右出入勣因合擊大破之太宗至深加¶
賞勞(去/聲)道宗在陣損足帝親為針灸(音/救)賜以御膳(按/通)¶
(鑑載此事甚/詳辭多不録)¶
(范氏祖禹曰太宗之伐髙麗非獨恃其四海之富/兵力之彊也本其少時奮於布衣志氣英果百戰)¶
(百勝以取天下治安旣乆不能深思髙拱猶思所/以逞志扼腕踴躍喜於用兵如馮婦搏虎不能自)¶
(止非有禮義以養其心中和以養其&KR0148;始於勇敢/終於勇敢而巳矣記曰貴於勇敢彊有力者貴其)¶
<pb:KR2e0006_SBCK_009-10b>¶
(敢行禮義也天下無事則用之於禮義天下有事/則用之戰勝用之戰勝勝則無敵用之於禮義則)¶
(順治太宗於天下無事不知用之禮義而惟以戰/勝為美也是故以天子之尊而較勝於逺夷一戰)¶
(而克自以為功/其器不亦小哉)¶
(愚按漢耿弇之討張歩也弇為飛矢所中光武/時在魯知弇為歩所攻自往救之未至陳俊謂)¶
(弇曰劇虜兵盛可且閉營休士以待上來弇曰/乘輿且到臣子當擊牛釃酒以待百官反欲以)¶
(賊虜遺君父邪乃出戰而破之此與道宗敗髙/麗兵事正同盖臣子之義職當如是也若道宗)¶
(者可謂能盡臣子之義/而弇不得專美於漢矣)¶
太宗帝範曰(貞觀二十二年正月太宗作帝範十二/篇以賜太子曰君體建親求賢審官納)¶
(諌去䜛戒盈崇儉賞/罰務農閱武崇文)夫兵甲者(夫音/扶)國家㓙器也土¶
地雖廣好戰則人凋(好去/聲)中&KR0038;雖安忘戰則人殆凋¶
<pb:KR2e0006_SBCK_009-11a>¶
非保全之術殆非擬宼之方不可以全除不可以常¶
用故農&KR0169;講武習威儀也三年治兵辨等列也是以¶
勾踐軾蛙卒成覇業(勾踐越王名越王旣爲呉&KR0001;敗/脩徳治兵謀雪吳耻見蛙下車)¶
(拜之左右怪問越/王曰彼亦有氣者)徐偃棄武終以喪&KR0022;(徐夷&KR0038;子爵/僣稱偃王周)¶
(穆王聞之令楚伐徐徐子曰吾頼/於文徳而不明武俻故至於此)何也越習其威徐¶
忘其備也孔子曰以不教人戰是謂棄之(論語/之辭)故知¶
弧矢之威以利天下(易大傳曰弧矢/之利以威天下)此用兵之職也¶
(愚按書稱放牛歸馬詩言戢戈櫜&KR0211;甚矣兵非/聖人之所尚也然嘗觀周公作周禮極言師帥)¶
(旅帥卒長伍長之制詳陳振旅茇舎治兵大閱/之儀至於斬牲徇陳凛乎如大敵之臨焉是兵)¶
(亦非聖人之所廢也善乎太宗之言曰凋非保/全之術殆非擬宼之方兵不可以全除亦不可)¶
<pb:KR2e0006_SBCK_009-11b>¶
(以常用聖人復/起不易斯言矣)¶
貞觀二十二年太宗&KR0005;重討髙麗(重平/聲)是時房玄齡¶
&KR0397;疾増&KR0501;頋謂諸子曰當今天下清謐咸得其宜唯¶
欲東討髙麗方為&KR0038;害吾知而不言可謂衘恨入地¶
遂上表諌曰臣聞兵惡不戢(惡烏去/聲後同)武貴止戈當今¶
聖化所覃無逺不曁上古所不臣者陛下皆能臣之¶
所不制者皆能制之詳觀古今為中&KR0038;患害無過突¶
厥遂能坐運神策不下殿堂大小可汗相次束手分¶
典禁衛執㦸行間(行音杭/後同)其後延陀鴟張(鴟惡/鳥也)尋就¶
夷滅鐵勒慕義請置州縣沙漠已北萬里無塵至如¶
<pb:KR2e0006_SBCK_009-12a>¶
髙昌叛渙於流沙吐渾首䑕於積石偏師薄伐俱從¶
平蕩髙麗歷代逋誅莫能討擊陛下責其逆亂殺主¶
虐人親緫六軍問罪遼碣未經旬日即㧞遼東前後¶
虜&KR0023;數十萬計分配諸州無處不滿雪徃代之宿耻¶
(隋文帝十八年髙麗宼遼西遣楊諒討之無功煬帝六/年徴/其王元入朝不至八年徵天下兵擊之帝親攻)¶
(諸城不下來護児宇文述等大敗九年復親/征不㧞十年復討之徵其王入朝竟不至)掩崤陵¶
之枯骨(左傳僖公三十三年晉人及姜戎敗秦師于/殽文公二年秦伯伐晉濟河焚舟取王官及)¶
(郊晉人不出遂自茅/津濟封殽尸而還)比功校德萬倍前王此聖主所¶
自知㣲臣安敢備&KR0003;且陛下仁風被于率土孝徳彰¶
於配天覩夷狄之&KR0005;亡則&KR0204;期數歳授&KR0005;帥之節度¶
<pb:KR2e0006_SBCK_009-12b>¶
(&KR0005;帥之&KR0005;/去聲後同)則決機萬里屈指而候驛視景而望書符¶
應&KR0002;神筭無遺策擢&KR0005;於行伍之中取士於凡庸之¶
末逺夷單使(去/聲)一見不忘小臣之名未嘗再問箭穿¶
七札(札甲也養由/基射穿七札)&KR0211;貫六鈞(左傳定公八年魯伐齊/士皆列顔髙之&KR0211;六鈞)¶
加以留情墳典屬意篇什(屬音/囑)筆邁鍾張(見師傳/篇注)詞¶
窮賈馬(漢賈誼司馬/相如皆文人)文鋒旣振則宫徵自諧(徴音/止)輕¶
翰暫飛則花葩競發撫萬姓以慈遇群臣以禮褒秋¶
毫之善解吞舟之&KR0224;逆耳之諌必聽膚受之愬斯絶¶
(論語曰膚受之愬不/行焉可謂明也已矣)好生之徳(好去/聲)禁障塞於江湖¶
惡殺之仁息鼓刀於屠肆鳬鶴荷稻梁之恵(荷去/聲)犬¶
<pb:KR2e0006_SBCK_009-13a>¶
馬蒙帷盖之恩降尊吮思摩之瘡(貞觀十九年太宗/征遼攻白巖城右)¶
(衛大&KR0005;軍李思摩為流矢/所中太宗親為之吮血)登堂臨魏徴之柩(臨去聲/十七年)¶
(正月魏徵卒太/宗臨哭之慟)哭戰亡之卒則哀動六軍(十九年太/宗征髙麗)¶
(至營州詔遼東戰亡士卒骸骨並集栁城東/南命有司設太牢上自作文祭之臨哭盡哀)&KR0018;填道¶
之薪則情感天地(十九年太宗渡遼遼澤泥潦車馬/不通命長孫無忌&KR0005;萬人剪草填)¶
(道水深處以車為梁上/自繫薪於馬鞘以助役)重黔黎之大命特盡心於庶¶
獄臣心識昏憒豈足論聖功之深逺談天徳之髙大¶
哉陛下兼衆美而有之靡不備具㣲臣深為陛下惜¶
之重之愛之寳之周易曰知進而不知退知存而不¶
知亡知得而不知喪又曰知進退存亡而不失其正¶
<pb:KR2e0006_SBCK_009-13b>¶
者其惟聖人乎(易文言傳釋/乾卦之辭)由此言之進有退之義¶
存有亡之機得有喪之理老臣所以為陛下惜之者¶
盖謂此也老子曰知足不辱知恥不殆臣謂陛下威¶
名功徳亦可足矣拓地開疆亦可止矣彼髙麗者邉¶
夷賤&KR0011;不足侍以仁義不可責以常理古来以魚鱉¶
畜之冝從闊略必欲絶其種&KR0011;深恐獸窮則搏且陛¶
下毎決死囚必令(平/聲)三覆五奏進素食停音樂者盖¶
以人命所重感動聖慈也況今兵士之徒無一罪戾¶
無故驅之於戰陣之間委之於鋒刃之下使肝腦塗地¶
魂魄無歸令其老父&KR0012;兒寡妻慈母望轊車而掩泣¶
<pb:KR2e0006_SBCK_009-14a>¶
抱枯骨而摧心足變動隂陽感傷和氣實天下之冤¶
痛也且兵凶器戰危事不得已而用之向使髙麗違¶
失臣節而陛下誅之可也侵擾百姓而陛下滅之可¶
也乆長能爲中國患而陛下除之可也有一於此雖¶
日殺萬夫不足爲媿今無此三條坐煩中國内爲舊¶
主雪怨(爲去聲後外爲同十七年髙麗臣莫離支弑/其君髙武而獨專&KR0038;政太宗於是有征遼之)¶
(議)外爲新羅報讎(十七年新羅遣使言百濟攻&KR0145;其/&KR0038;四十餘城復與髙麗連兵謀絶)¶
(新羅入朝之路乞兵救援上命司農丞相里玄奬齎/璽書賜髙麗使勿攻新羅莫離支竟不從玄奬還具)¶
(言其状上於/是欲征之)豈非&KR0001;存者小&KR0001;損者大願陛下遵皇¶
祖老子止足之誡以保萬代巍巍之名發霈然之恩¶
<pb:KR2e0006_SBCK_009-14b>¶
降寛大之詔順陽春以布澤許髙麗以自新焚凌波¶
之&KR0179;罷應募之衆(十八年太宗欲征遼東長安/洛陽募士三千戰艦五百艘)自然¶
華夷慶頼逺肅邇安臣老病三公朝夕入地&KR0001;恨竟¶
無塵露微増海岳謹罄殘魂餘息豫代結草之誠(左/傳)¶
(宣公十五年秦伐晉次于輔氏魏顆敗秦師&KR0023;杜囘/初魏武子有嬖妾无子武子疾命顆曰必嫁是疾甚)¶
(則曰必殉及卒顆見老人結草以亢杜囘杜囬躓而/顛故&KR0023;之夜夣之曰余而所嫁之婦人父也爾用爾)¶
(先人之治命/余是以報)儻蒙録此哀鳴即臣死骨不朽太宗見¶
表歎曰此人危篤如此尚能憂我國家雖諌不&KR0025;終¶
爲善策¶
(唐氏仲友曰易旣濟六三與未濟九三均是伐&KR0017;/方均是三年之伐在旣濟則戒之在未濟則勉之)¶
<pb:KR2e0006_SBCK_009-15a>¶
(武功之未成聖人必勉之於始武功之旣成聖人/必戒之於終玄齡之書得旣濟之象太宗莫之聽)¶
(者無畏相/之心耳)¶
(朱氏黼曰玄齡於太宗左右未甞有所可否每逢/帝怒惟震懼遜謝非不能諌也史稱王魏善諌諍)¶
(房杜譲其直是以太宗初舉伐遼遂良再言之不/聽至是再舉外庭無敢一言雖玄齡任用之乆相)¶
(信之深亦不敢面陳於在廷之日獨表諌於屬纊/僅存之際理切詞盡太宗嘉納不之&KR0025;也至身没)¶
(而後罷之以此觀太/宗晚節大畧可攷矣)¶
(愚按玄齡此䟽乃太宗征遼無功之後思謀再/舉之時而玄齡行&KR0005;屬纊之日也此䟽辭意懇)¶
(切何乃不見於初親征之際耶豈太宗忿心難/懲縦忠言苦口不足以尼其行耶母乃俟其大)¶
(舉無成夫然後諌耶然玄齡此䟽切矣太宗止/曰此人危篤尚能憂我&KR0038;家亦未有樂&KR0025;之意)¶
(越明年則以疾而命皇儲聽政矣否則忿兵再/舉事未可知也書曰無怠無&KR0189;四夷來王又曰)¶
<pb:KR2e0006_SBCK_009-15b>¶
(明王慎徳四夷咸賔帝王保治厥有/㫖㦲以太宗之賢猶爾況其次者乎)¶
貞觀二十二年軍旅亟動宫室互興百姓頗有勞弊¶
充容(唐制女官號/九嬪之一也)徐氏(名恵長城人生五月能言四/&KR0010;通經八&KR0010;屬文父孝徳嘗)¶
(試使擬離騷為小山篇曰仰幽巖而流盻撫桂枝以/凝想&KR0005;千齡子此遇全何為子獨往太宗聞之召為)¶
(才人手不釋卷文辭敏贍帝/益禮顧永徽初卒贈賢妃)上䟽諌曰貞觀已來二¶
十有餘載風調雨順年登&KR0010;稔人無水旱之弊國無¶
饑饉之災昔漢武帝守文之常主猶登&KR0531;玉之符(漢/武)¶
(帝封泰山下東方如郊祠太一之禮封廣丈二尺/高九尺其下則有玉牒書書秘禮畢禪肅然山)齊¶
桓公小國之庸君尚塗(塗圖古/通用)泥金之望(齊桓公旣/覇㑹諸侯)¶
(於葵丘欲行封禪後漢制封禪用玉牒/玉檢以水銀和金為泥望者望而&KR0021;也)陛下推功損¶
<pb:KR2e0006_SBCK_009-16a>¶
已讓徳不居億兆傾心猶闕告成之禮(通典古者帝/王之興每易)¶
(姓而起以致太平必封/乎泰山所以告成功也)云亭佇謁未展升中之儀(黄/帝)¶
(禪亭亭五帝禪云云皆/山名禮云升中于天)此之功徳足以呾嚼百王網¶
羅千代者矣然古人有云雖休勿休良有以也守保¶
未備聖哲罕兼是知業大者易驕(易以䜴/切後同)願陛下難¶
之善始者難終願陛下易之&KR0060;見頃年以來力役兼¶
緫東有遼海之軍西有崑丘之役士馬疲於甲胄舟¶
車倦於轉輸(轉去/聲)且召募投戎去留懐死之痛因風¶
阻浪人有漂溺之危一夫力耕年無數十之&KR0023;一船¶
致損則傾覆數百之粮是猶運有盡之農功填無窮¶
<pb:KR2e0006_SBCK_009-16b>¶
之巨浪圖未&KR0023;之他衆喪巳成之我軍雖除&KR0495;伐暴¶
有國常規然黷武習兵先&KR0530;&KR0001;戒昔秦皇併吞六國¶
反速危禍之基晉武奄有三方翻成覆敗之業豈非¶
矜功恃大棄徳輕&KR0022;圖利忘害肆情縦欲遂使悠悠¶
六合雖廣不救其亡嗷嗷黎庶因弊以成其禍是知¶
地廣非常安之術人勞乃易亂之源願陛下布澤流¶
仁(此下疑/闕四字)減行役之煩増雨露之恵妾又聞爲政之¶
本貴在無爲&KR0060;見土木之功不可遂兼北闕初建南¶
營翠微曽未踰時玉華創制(曾音層翠微/玉華並宫名)非惟構架¶
之勞頗有工力之費雖復茅茨示約猶興木石之疲¶
<pb:KR2e0006_SBCK_009-17a>¶
假使和雇取人不無煩擾之弊是以卑宫菲室聖王¶
之所安金屋瑶臺驕主之為麗故有道之君以逸逸¶
人無道之君以樂樂身(樂並/音洛)願陛下使之以時則力¶
不竭矣用而息之則心斯恱矣夫珍玩技巧為喪國¶
之斧斤(夫音扶/後同)珠玉錦繡實迷心之酖毒&KR0060;見服玩¶
鮮靡如變化於自然職貢竒珍&KR0002;神仙之所製雖馳¶
華於季俗實敗素於淳風是知漆器非延叛之方桀¶
造之而人叛玉杯豈招亡之術紂用之而國亡(紂始/為象)¶
(箸箕子曰彼為象箸/必&KR0005;為犀玉之杯)方驗侈麗之源不可不遏夫作¶
法於儉猶恐其奢作法於奢何以制後伏惟陛下明¶
<pb:KR2e0006_SBCK_009-17b>¶
照未形智周無際窮奥秘於麟閣(漢宣帝圖功/臣於麒麟閣)盡探¶
&KR0296;於儒林(探平聲賾/土革切)千王理亂之蹤百代安危之迹¶
興亡衰亂之數得失成敗之機固亦包吞心府之中¶
循環目圍之内乃宸&KR0168;乆察無假一二言焉惟知之¶
非難行之不易志驕於業著體逸於時安伏願抑志¶
摧心慎終成始削輕過以添重徳擇今是以替前非¶
則鴻名與日月無窮盛業與乾坤永泰太宗甚善其¶
言特加優賜甚厚¶
(愚按人臣進諌於君古人擬之批鱗雖士夫猶/以為難況婦人女子乎其見之史傳則鄧㬅論)¶
(莫敖之敗成風請須句之封班&KR0078;辭共輦之載/劉氏救元逹之刑寥寥千載不多見也太宗納)¶
<pb:KR2e0006_SBCK_009-18a>¶
(諌之徳冠絶古今外之房杜王魏内之文徳皇/后亦足以交修而夾輔之矣宫妾之中復有如)¶
(徐氏者焉&KR0026;其諌䟽有老師/宿儒不能逺過者鳴呼賢㢤)¶
　　　安邉第三十六(凡二/章)¶
貞觀四年李靖擊突厥頡利敗之其部落多來歸䧏¶
者(降下江/切後同)詔議安邉之策中書令温彦愽議請於河¶
南處之(處上聲/後同)準漢建武時置降匈奴於五原塞下¶
(塞音賽後同五原塞/今為豊州&KR0032;河東)全其部落得為捍蔽又不離其¶
土俗因而撫之一則實空虚之地二則示無猜之心¶
是含育之道也太宗從之秘書&KR0101;魏徴曰匈奴自古¶
至今未有如斯之破敗此是上天勦絶宗廟神武且¶
<pb:KR2e0006_SBCK_009-18b>¶
其世㓂中國萬姓&KR0072;讎陛下以其為降不能誅滅即¶
宜遣發河北(今山/東道)居其舊土匈奴人面獸心非我族¶
&KR0011;强必㓂盜弱則卑伏不顧恩義其天性也秦漢患¶
之者&KR0002;是故時發猛&KR0005;以撃之(将去/聲)&KR0053;其河南以為¶
郡縣陛下以内地居之且今䧏者幾至十萬數年之¶
後滋息過倍居我肘腋甫邇王畿心腹之疾&KR0005;為後¶
患尤不可處以河南也温彦博曰天子之於萬物也¶
天覆地載有歸我者則必養之今突厥破除餘落歸¶
附陛下不加憐愍棄而不納非天地之道阻四夷之¶
意臣愚甚謂不可宜處之河南&KR0001;謂死而生之亡而¶
<pb:KR2e0006_SBCK_009-19a>¶
存之懐我厚恩終無叛逆魏徴曰晉代有魏時胡部¶
落分居近郡江統勸逐出塞外武帝不用其言數年¶
之後遂傾&KR0518;洛(江統字應元陳留人晉武帝時為山/隂令時&KR0028;隴為氐&KR0423;所擾統深推四)¶
(夷亂華宜杜其萌乃作徙戎論帝不能用/未及十年而夷狄&KR0333;華時人服其深識)前代覆車¶
殷鑒不逺陛下必用彦博言遣居河南&KR0001;謂養獸自¶
遺患也彦博又曰臣聞聖人之道無所不通突厥餘¶
魂以命歸我&KR0053;居内地教以禮法選其酋首(酋慈由/切後同)¶
遣居宿衛畏威懐徳何患之有且光武居河南單于¶
於内郡(單音/蟬)以為漢藩翰終于一代不有叛逆又曰¶
隋文帝勞兵馬費倉庫&KR0035;立可汗令復其國(令平聲/後同)¶
<pb:KR2e0006_SBCK_009-19b>¶
後&KR0012;恩失信圍煬帝於鴈門(隋開皇二十年文帝以/突厥突利為啓民可汗)¶
(妻以義成公主大業十一年煬帝廵北邉始畢可汗/帥&KR0016;&KR0070;十萬謀襲帝義成公主遣使告變帝馳入鴈)¶
(門突厥圍鴈門急攻之帝泣/目盡腫後公主以計解圍)今陛下仁厚從其所欲¶
河南河北任情居住各有酋長(音/掌)不相統屬力散&KR0020;¶
分安能為害給事中杜楚客(如晦弟也少尚竒節&KR0004;/建成難作遁舎嵩山貞)¶
(觀曰年召為給事中太宗曰人不恤無官患才不副/而兄與我共支一心者尓當如兄事吾進蒲州刺史)¶
(有能名遷工部尚書/攝府事以威肅聞)進曰北狄人面獸心難以徳懐¶
易以威服(易以/豉切)今令其部落散處河南逼近中華乆¶
必為患至如鴈門之役雖是突厥背恩(背音/倍)自由隋¶
主無道中國以之喪亂豈得云興復亡國以致此禍¶
<pb:KR2e0006_SBCK_009-20a>¶
夷不亂華前&KR0530;明訓存亡&KR0071;絶列聖通規臣恐事不¶
師古難以長乆太宗嘉其言方務懐柔未之從也卒¶
用彦博策(卒子/聿切)自幽州至靈州(東至幽州西/至靈州也)置順祐¶
化長四州都督府以處之其人居長安者近且萬家¶
自突厥頡利破後諸部落首領來降者皆拜&KR0005;軍中¶
郎&KR0005;布列朝廷(&KR0048;&KR0005;之/&KR0005;去聲)五品巳上百餘人殆與朝士¶
相半唯拓㧞不至(拓他各切㧞蒲/末切夷複姓)又遣招慰之使者¶
相望於道(使去/聲)涼州都督李大亮以為於事無益徒¶
費中國上䟽曰臣聞欲綏逺者必先安近中國百姓¶
天下根本四夷之人猶於枝葉擾其根本以厚枝葉¶
<pb:KR2e0006_SBCK_009-20b>¶
而求乆安未之有也自古明王化中國以信馭夷狄¶
以權故春秋云戎狄豺狼不可厭也諸夏親昵不可¶
棄也(左傳閔公元年管/仲告齊侯之辭)自陛下君臨區宇深根固本¶
人逸兵強九州殷富四夷自服今者招致突厥雖入¶
提封臣愚稍覺勞費未悟其有益也然河西民庶鎮¶
禦藩夷州縣蕭條戸口鮮少(鮮上/聲)加因隋&KR0333;減耗尤¶
多突厥未平之前尚不安業匈奴微弱以來始就農¶
畒&KR0002;即勞役恐致妨損以臣愚惑請停招慰且謂之¶
荒服者故臣而不納是以周室愛民攘狄竟延八百¶
之齡秦王輕戰事胡故四十載而絶滅漢文養兵静¶
<pb:KR2e0006_SBCK_009-21a>¶
守天下安豐孝武&KR0045;威逺略海内虚耗雖悔輪臺追¶
巳不及(漢武帝旣悔逺征伐而搜粟都尉桑弘羊與/丞相御史奏言故輪臺以東有漑田五千頃)¶
(以上請置校尉分護&KR0010;&KR0053;其利以威/西國上不&KR0025;乃下詔深陳旣往之悔)至于隋室早得¶
伊吾兼綂鄯善(伊吾鄯善並西域國名伊吾在大磧/外南至玉門關八百里漢宜禾都尉)¶
(所/治)且旣得之後勞費日甚虚内致外竟損無益逺尋¶
秦漢近觀隋室動静安危昭然備矣伊吾雖已臣附¶
逺在藩磧民非夏人地多沙鹵其自竪立稱藩附庸¶
者請覉縻受之使居塞外必畏威懐徳永爲藩臣盖¶
行虚恵而收實福矣近日突厥傾國入朝旣不能俘¶
之江淮以變其俗乃置於内地去京不逺雖則寛仁¶
<pb:KR2e0006_SBCK_009-21b>¶
之義亦非乆安之計也每見一人初降賜物五匹袍¶
一領酋長悉授大官禄厚位尊理多糜費以中國之¶
租賦供積惡之㐫虜其衆益多非中國之利也太宗¶
不納十三年太宗幸九成宫突厥可汗弟中郎&KR0005;阿¶
史那結社率隂結所部(&KR0005;去聲阿史那突厥姓名結/社率突利可汗之弟時為中)¶
(&KR0048;/&KR0005;)并擁突利子賀羅鶻夜犯御營事敗皆捕斬之太¶
宗自是不直突厥悔處其部衆於中國還其舊部於¶
河北建牙於故定襄城立李思摩為乙彌泥熟俟利¶
苾可汗以主之因謂侍臣曰中國百姓實天下之根¶
本四夷之人乃同枝葉擾其根本以厚枝葉而求又¶
<pb:KR2e0006_SBCK_009-22a>¶
安未之有也初不納魏徴言遂覺勞費日甚幾失乆¶
安之道(㡬平聲舊本李大亮䟽以下至太宗不納另/為一章十三年以下接前叚為一章今按其)¶
(是一事因次第其辭合為一章又按/通鑑載此事衆議甚詳辭多不錄)¶
(胡氏寅曰獻言之道惟理是慿則言必忠聴言之/道勿以同於已言為是則聽必審太宗處降突厥)¶
(徧詢在廷未&KR0002;魏徴之言畫善也而太宗不&KR0025;顧/用温彦博之䇿何也彦博之䇿太宗之所欲為者)¶
(其偶同歟未可知也其先意承志歟未可知也如/所見偶同則不應言之再三如先意承志則不得)¶
(為忠矣太宗用其言未㡬有矢及帳殿之變如此/而欲功加外荒&KR0227;帶百蠻者非聖主之盛節也)¶
(又曰魏公嘗勸用侯君集為宰相君集反太宗疑/徴黨之絶昏仆碑温彦愽勸居突厥塞内突厥反)¶
(太宗不怒彦愽而追思魏徴之言事同而處之異/何也以見留突厥塞内使充宿衛如一家者本太)¶
(宗雄夸之心彦&KR0054;探其微賛之故不以歸咎歟雖/然行宫入幕之變亦已危矣太宗慕冠帶百蠻之)¶
<pb:KR2e0006_SBCK_009-22b>¶
(名推心不疑㡬至危殆/豈非後世之永戒㢤)¶
(唐氏仲友曰荀卿言以徳兼人者王以富兼人者/貧突厥旣破頡利旣擒&KR0002;用魏公之言使處河北)¶
(於邉無擾於國無費不亦善乎乃卒用彦愽之䇿/&KR0002;不因結社之亂悉徙故地假之世&KR0070;蕃孳為唐)¶
(之費不亦重乎大抵處置䧏人最難内之中國亂/華俗置諸塞内生後患惟反之故地為立君長&KR0025;)¶
(其故俗服則為藩國去/不為叛臣此長䇿也)¶
(愚按昔成周盛時四夷來朝坐之國門之外盖/亦如九服之制蠻夷鎮藩在所外也春秋之世)¶
(秦晉遷陸渾之戎于伊川其後掦拒泉臯伊雒/之戎入王城伐京師雖子帶之所召亦始遷之)¶
(失也&KR0051;江統之論可以為鑑矣唐興太宗以武/定天下天下旣平窮荒悉服突厥之委命闕庭)¶
(尤漢以下之所無者固宜置之中夏夸示逺近/也當是時魏徴以忠直得上心屢有囬天之力)¶
(而竟莫之囬温彦愽以儒臣遇合處置部落之/議胡為乎獨異衆正之見邪遂使蕃酋列在禁)¶
<pb:KR2e0006_SBCK_009-23a>¶
(衛有因而入居長安者近萬家此與陸渾之居/伊雒何以異㢤彼為成周之衰時此為有唐之)¶
(盛際太宗樂於&KR0025;魏徴之言者胡獨於此而不/從之乎他日禄山之亂宫闈豈非太宗詒謀有)¶
(以啓/之)¶
貞觀十四年侯君集平髙昌之後太宗欲以其地為¶
州縣魏徵曰陛下初臨天下髙昌王先來朝謁自後¶
數有商胡(&KR0070;音/朔)稱其遏絶貢獻加之不禮大國詔使¶
(去/聲)遂使王誅載加&KR0002;罪止文泰(髙昌王姓/麴名文泰)斯亦可矣¶
未&KR0002;因撫其民而立其子所謂伐罪弔民威徳&KR0013;於¶
遐外為國之善者也今&KR0002;利其土壤以為州縣常須¶
千餘人鎮守數年一易每來往交替死者十有三四¶
<pb:KR2e0006_SBCK_009-23b>¶
遣辦衣資離别親戚十年之後隴右空虚陛下終不¶
得髙昌撮糓尺布以助中國所謂散有用而事無用¶
臣未見其可太宗不從竟以其地置西州仍以西州¶
為安西都護府每嵗調發千餘人(調去/聲)防遏其地黄¶
門侍郎楮遂良亦以為不可上䟽曰臣聞古者&KR0530;后¶
臨朝明王創業必先華夏而後夷狄廣諸徳化不事¶
遐荒是以周宣薄伐至境而反(周宣王名靖詩曰薄/伐獫狁至于太原言)¶
(逐出之而/不窮追也)始皇逺塞中國分離(秦始皇使&KR0170;恬發兵/三十萬人&KR0053;河南地)¶
(為四十四縣築長城因地形用制/險塞起臨洮至遼東延袤萬餘里)陛下誅滅髙昌威¶
加西域收其鯨鯢以為州縣然則王師初發之&KR0010;河¶
<pb:KR2e0006_SBCK_009-24a>¶
西供役之年(供平/聲)飛蒭輓粟十室九空數郡蕭然五¶
年不復陛下每嵗遣千餘人而逺事屯戍終年離别¶
萬里思歸去者資装自須營辦旣賣菽粟傾其機杼¶
經途死亡復在方外兼遣罪人増其防遏&KR0001;遣之内¶
復有迯亡官司捕捉為國生事(為去/聲)髙昌塗路沙磧¶
千里冬風氷冽夏風如焚行人遇之多死易云安不¶
忘危理不忘&KR0333;設令(平/聲)張掖塵飛酒泉烽舉(張掖今/為甘州)¶
(路酒泉今為肅/州路&KR0032;甘肅)陛下豈能得髙昌一人菽粟而及事乎¶
終須發隴右諸州星馳電擊由斯而言此河西者方¶
於心腹彼髙昌者他人手足豈得糜費中華以事無¶
<pb:KR2e0006_SBCK_009-24b>¶
用陛下平頡利於沙塞滅吐渾於西海突厥餘落為¶
立可汗吐渾遺萌更&KR0035;君長(音/掌)復立髙昌非無前例¶
此所謂有罪而誅之旣服而存之冝擇髙昌可立者¶
徵給首領遣還本國&KR0018;戴洪恩長為藩翰中國不擾¶
旣富且寜傳之子孫以貽後代䟽奏不納至十六年¶
西突厥遣兵㓂西州太宗謂侍臣曰朕聞西州有警¶
急雖不足為害然豈能無憂乎往者初平髙昌魏徴¶
褚遂良勸朕立麴文泰子弟依舊為國朕竟不用其¶
計今日方自悔責昔漢髙祖遭平城之圍而賞婁敬¶
(漢髙帝欲擊匈奴使婁敬使匈奴還報曰匈奴伏竒/兵以争利不可擊也上怒曰齊虜以口舌得官廼今)¶
<pb:KR2e0006_SBCK_009-25a>¶
(妄言沮吾軍械繫敬至廣武遂至平城匈奴果出竒/兵圍帝白登七日然後得觧還至廣武赦敬曰吾不)¶
(用公言以困平城廼/封敬千戸為関内侯)&KR0061;紹敗於官渡而誅田豐(漢獻/帝時)¶
(曹操兵大破&KR0061;紹於官渡紹與八百&KR0016;渡河走至黎/陽衆稍復歸或謂田豐曰君必見重豐曰公今戰敗)¶
(而歸内恚&KR0005;發吾不望生紹謂逄紀曰田别駕前諌/止吾吾慙之紀曰豐聞&KR0005;軍之退拊手大&KR0015;喜其言)¶
(之中也&KR0061;/紹遂殺豐)朕恒以此二事為誡寜得忘所言者乎¶
(范氏祖禹曰魏徵之言其利害非不明也以太宗/之智豈不足知之惟其好大而喜逺矜功而徇名)¶
(不能以義制心故忠言有所不/&KR0025;而欲前世帝王皆莫我&KR0002;也)¶
(又曰有國者䘮師之禍小而或以覇秦穆公勾踐/是也得地之禍大而或以亡楚靈王齊湣王是也)¶
(是故廣地不&KR0002;廣徳疆兵不&KR0002;&KR0416;民先王患徳之/不足而不患地之不廣患民之不安不患兵之不)¶
(疆封域之外聲教所不及者不以煩中國也太宗/不&KR0025;忠諌卒自咎悔況不&KR0002;太宗之疆而可為手)¶
<pb:KR2e0006_SBCK_009-25b>¶
(胡氏寅曰中國禮義之地四夷所爲視効而賔服/者也髙昌有罪王師討之旣聞其䘮是罪人已死)¶
(則宜按兵遣使立其嗣子懐以恩信乃不攻而自/服之道也今乃伐其憂荒無禮無義夫豈天子之)¶
(兵乎是故以利言之乘人之&KR0169;迫以強&KR0064;坐&KR0053;數/百里之地斥廣輿圖信足以夸耀一時以義言之)¶
(則窮兵逺討以髙昌王一人桀驁之故/而係累其&KR0012;郡縣其土仁者不爲也)¶
(真氏徳秀曰是時禇遂良亦諌不&KR0025;十七年西突/厥人㓂帝悔之曰魏徴禇遂良勸我復立髙昌吾)¶
(不用其言今方自咎耳&KR0004;議處突厥於河南徴争/之而帝不&KR0025;後以結社率之變而悔後議以髙昌)¶
(爲郡縣徴争之而帝復不&KR0025;又以西突厥入㓂而/悔使早&KR0025;忠言安有是㢤然知過而能悔此其所)¶
(以興/也)¶
(愚按自夏禹西戎即叙之後成周西旅底貢之/餘通西域而開玉関極城郭諸國悉服實始於)¶
(漢武然中國勞弊亦巳甚矣閉玉関謝西域此/光武所以爲盛徳也太宗滅髙昌置都護由是)¶
<pb:KR2e0006_SBCK_009-26a>¶
(為開通西域之計而燕支踈勒丘慈于闐四鎮/遂為遐陬重地至于開元自玉門以西烟火萬)¶
(里為唐極盛曽幾何時天寳以後事&KR0020;日非前/日之輿圖舉為戎馬之郊矣周公有言曰徳不)¶
(加焉則君子不饗其質政不施焉則君子不臣/其人況奪其土地而置以郡縣乎務廣地不如)¶
(務廣德古訓/豈虚語哉)¶
<pb:KR2e0006_SBCK_009-26b>¶
¶
貞觀政要卷第九¶
