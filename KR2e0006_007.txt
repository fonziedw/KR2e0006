# -*- mode: mandoku-view; -*-
#+TITLE: 貞觀政要
#+DATE: 2015-09-11 23:42:51.342367
#+PROPERTY: ID KR2e0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB06n0601-007貞覌政要-卷七.
<pb:KR2e0006_SBCK_007-1a>¶
貞觀政要卷第七　戈直集論¶
　　崇儒學二十七　論文史二十八¶
　　論禮樂二十九¶
　　　崇儒學第二十七(凡六/章)¶
太宗初踐祚即於正殿之左置弘文舘精選天下文¶
儒令以本官(令平/聲)兼署學士給以五品珍膳更日宿¶
直(更平/聲)以聽朝之隙引入内殿討論墳典(論平/聲)商略¶
政事或至夜分乃罷又詔勲賢三品已上子孫為弘¶
文學生(舊本此與後三章通為一章今按崇儒雖同/典故則異分為三章又按通鑑武徳九年九)¶
(月上於弘文殿聚四部書二十餘萬卷置弘文館於/殿側精選天下文學之士虞世南褚亮姚思廉歐陽)¶
<pb:KR2e0006_SBCK_007-1b>¶
(詢蔡允恭蕭德言等並以本官兼學士云/云又取三品已上子孫充弘文館學生)¶
(真氏徳秀曰後世人主之好學者莫如唐太宗當/戰攻未息之餘已留情於經術召名儒學士以講)¶
(磨之此三代以下之無有也既即位置弘文館於/殿之側引内學士畨宿更休聽朝之暇與討古今)¶
(論成敗或日&KR0628;夜艾未嘗少怠此三代以下之所/又無也故陸贄舉之以告徳宗謂言及稼穡艱難)¶
(則務遵節儉言及閭閻疾苦則議息征徭此所以/致貞觀之治也後之人君有志於帝王之事業則)¶
(貞觀之規模/不可以不復)¶
(愚按太宗之好學可謂至矣其未即位也廣招/瀛洲之賢其既即位也大啓弘文之館討論墳)¶
(典商略政事盖自三代以下人君講學之勤未/能或之先也然嘗論之太宗之所講學豈真堯)¶
(舜禹湯文武孔顔之學也夫允執厥中尭之學/也危微精一舜禹之學也建中建極湯武之學)¶
(也忠恕一貫孔門師友之學也瀛洲諸賢之所/講亦嘗及於此乎愚不得而知也弘文諸儒之)¶
<pb:KR2e0006_SBCK_007-2a>¶
(所講亦嘗及於此乎愚不得而知也愚獨怪夫/君臣問答之際詔令章䟽之間一事之微無不)¶
(講也一物之細無不講也獨於統宗㑹元之地/廼無一語及之是則太宗之學學其所學非堯)¶
(舜禹湯文武孔顔之學也嗚呼周公沒而百/世無善治孟軻死而千載無真儒詎不信哉)¶
貞觀二年詔停周公為先聖始立孔子廟堂於國學¶
稽式舊典以仲尼為先聖顔子為先師兩邉爼豆干¶
戚之容始備于兹矣是歲大收天下儒士賜帛給傳¶
(去聲驛/傳也)令詣京師(令平聲/後同)擢以不次布在廊廟者甚¶
衆學生通一大經已上咸得署吏(署吏職/入仕也)國學増築¶
學舎四百餘間國子太學四門廣文亦増置生員其¶
書筭各置愽士學生以備衆藝(唐制國子太學廣文/四門律書筭凡七學)¶
<pb:KR2e0006_SBCK_007-2b>¶
<pb:KR2e0006_SBCK_007-2b>¶
(至三千二百自屯營飛騎皆給慱士受經能通經者/聽入貢限四方秀艾坌集京師扵是新羅髙昌百濟)¶
(吐蕃髙麗等群酋長並遣子弟入學皷笥踵/堂者凡八千餘人雖三代之盛所未聞也)¶
(范氏祖禹曰吉之教者家有墊黨有庠遂有序國/有學士脩之扵家而後升扵郷升扵郷而後升扵)¶
(國升扵國而後逹扵天子其教之有素其養之有/漸故成人有徳小子有造賢才不可勝用由此道)¶
(也後世郷里之學廢人君能教者不過聚天下之/士而烏合扵京師學者衆多眩耀扵一時而已非)¶
(有教養之實也唐之儒學惟貞觀開元為盛其人/才之所成就者亦可睹矣孟子曰學所以明人倫)¶
(也無學則人倫不明故有國者以為/先如不復三代之制未知其可也)¶
(愚按昌黎韓子原道曰尭以是傳之舜舜以是/傳之禹禹以是傳之湯湯以是傳之文武周公)¶
(孔于然周公而上得位與時者也孔子不得位/與時者也得位與時者其道見之扵事不得位)¶
(與時者其道託之扵言而宰我曰以予觀扵夫/子賢扵尭舜逺矣夫尭舜而至周公去夫子之)¶
<pb:KR2e0006_SBCK_007-3a>¶
(時邈矣正道日以榛蕪非得夫子則尭舜之道/何由而明扵後世哉六經之訓如日行天夫子)¶
(之功也先儒周子謂宜乎後世無窮王祀夫子/報德報功之無盡焉夫周公固為先聖而立孔)¶
(子廟堂扵國學以夫子為先聖實始扵太宗遂/為萬代之定制廟祀徧天下人知尊夫子之道)¶
(即知尊堯舜禹湯文武周公之道矣太宗聦明/英睿之君真特見也王封起扵開元亦太宗有)¶
(以致/之)¶
貞觀十四年詔曰梁皇侃(苦旦切皇姓侃名明三禮/為散騎侍郎一作皇甫侃)¶
(者/非)褚仲都(明周/易)周熊安生(字植之長樂人/為國子愽士)沈重(字子/厚通)¶
(春秋群書為/五經博士)陳沈文阿(字國衛通三禮春/秋為五經博士)周弘正(字/思)¶
(行晋周覬之後/為國子愽士)張譏(字直言武城人/為國子愽士)隋何妥(字栖鳯/西城人)¶
(為國子/祭酒)劉炫(字光明河間人/為太學慱士)並前代名儒經術可紀¶
<pb:KR2e0006_SBCK_007-3b>¶
加以所在學徒多行其講䟽宜加優賞以勸後生可¶
訪其子孫見在者(見音/現)錄姓名奏聞二十一年詔曰¶
左丘明(左丘明見扵論語程子謂古之聞人唐啖趙/氏謂孔子所言左丘明在孔子前則左氏傳)¶
(非丘明所為亦有姓左而不得其名者為此傳也或/問朱子朱子曰未可知也先友鄧著作考姓氏書曰)¶
(盖左丘姓而名明傳春秋者乃左氏耳然則太宗詔/從祀諸儒以左丘明為首而寘扵公榖之列者盖漢)¶
(晉以來相傳誤以/左氏為左丘明也)卜子夏(名商孔子弟子以文學/稱序詩傳易禮春秋)公¶
羊髙(公羊姓髙名子/夏弟子傳春秋)榖梁赤(榖梁姓赤名子/夏弟子傳春秋)伏勝(濟/南)¶
(人為秦愽士漢文時求治尚書者聞伏生䏻沿之欲/召時年九十餘詔使徃受之秦時焚書伏生蔵扵屋)¶
(壁兵起流亡獨得二十/九篇教于齊魯之間)髙堂生(魯人前漢為博士得/儀禮十七篇傳扵世)¶
(為漢言/禮宗)戴聖(前漢為九江太守得禮記三/十六篇傳扵世號小戴記)毛萇(趙人/為漢)¶
<pb:KR2e0006_SBCK_007-4a>¶
(河間獻王/博士治詩)孔安國(孔子之後漢武帝時為慱士至/臨淮太守為古文尚書之宗)劉¶
向(字子政漢楚元王之後成/帝時為光禄大夫校五經)鄭衆(後漢為大/司農卿)杜子春¶
(後漢河/南人)馬融(字季長扶風人漢桓帝時為南/郡太守著春秋三傳異同說)盧植(字/子)¶
(幹後漢為/北中郎將)鄭玄(字康成北海人後漢為大司農卿著/易書詩禮論語孝經國語乾象暦天)¶
(文等/書)服䖍(字子慎後漢/為九江太守)何休(字邵公後漢為諌議大/夫觧春秋公羊傳孝經)¶
(論語/等書)王肅(字子雍三國時為魏太/常蘭亭矦注孔子家語)王弼(字輔嗣三國/時為魏尚書)¶
(郎注/易)杜預(字元凱晋惠帝時為鎮南大/将軍當陽侯注春秋左氏傳)范寗(西晉時/為豫章)¶
(太守注春/秋榖梁傳)等二十有一人並用其書垂於國胄既行¶
其道理合褒崇自今有事於太學可並配享尼父廟¶
堂(父音甫魯哀公/誄孔子之稱)其尊儒重道如此¶
<pb:KR2e0006_SBCK_007-4b>¶
(唐氏仲友曰梁周陳隋之際吾道窮矣儒扵此時/猶守先王之經有如劉炫之徒至扵流離饑餓而)¶
(不悔其所發明有以資後學之講習太宗能引擢/其子孫以報之至扵左丘明等二十一人用其書)¶
(行其道者則又配享扵夫子以褒大之先儒子孫/蒙引擢之恩又有得配夫子之祀者則今之諸儒)¶
(能不加勉又足爲後世故/實太宗二舉豈不羙哉)¶
(愚按太宗既以夫子爲先聖立廟堂扵國學後/數年復優異梁周陳隋名儒之子孫雖其經術)¶
(學行未探聖賢之閫奥然亦可以風厲天下矣/又後數年復詔以左丘明等二十一人配享孔)¶
(廟左氏諸儒注釋經義考論制度使後世有所/依㨿誠足以當此秩祀遂爲不刋之典太宗是)¶
(舉亦前帝王所未及行也夫儒之近者恩沾扵/子孫儒之逺者禮秩扵配享太宗之崇儒重道)¶
(顧不/羙歟)¶
貞觀二年太宗謂侍臣曰爲政之要惟在得人用非¶
<pb:KR2e0006_SBCK_007-5a>¶
其才必難致治今所任用必須以徳行(去聲/後同)學識爲¶
本諌議大夫王珪曰人臣若無學業不能識前言徃¶
行豈堪大任漢昭帝時(昭帝名弗陵/武帝㓜子)有人詐稱衞太子¶
(名㨿武帝太子/䘙皇后所生)聚觀者數萬人衆皆致惑雋不疑(雋/音)¶
(吮姓也不疑其名字曼/倩渤海人時爲京兆尹)㫁以蒯聵之事(蒯古買切蒯/聵春秋時䘙)¶
(靈公世子也出奔于宋靈公卒孫出公輒立晉又納/蒯聵于戚父子争國後十五年蒯聵入是爲荘公輙)¶
(乃出/奔)昭帝曰公卿大臣當用經術明於古義者(昭帝/始元)¶
(五年有男子乗黄犢車詣北闕自謂衞太子詔公卿/識視皆不敢言雋不疑後到叱從吏收縳曰昔蒯聵)¶
(出奔輙距而不納春秋是之衞太子得罪先帝亡不/即死今来自請此罪人也遂詔送獄帝嘉之廷尉驗)¶
(治竟得/姦詐)此則固非刀筆俗吏所可比擬上曰信如卿言¶
<pb:KR2e0006_SBCK_007-5b>¶
(愚按賈子有言移風易俗使天下囬心而郷道/類非俗吏之所䏻為也昔漢霍光因夏侯勝之)¶
(言而重經術之士昭帝因雋不疑之事謂公卿/大臣當用明扵古義者夫漢之諸儒要非真儒)¶
(也而明效大驗如此况真知道者哉太宗謂任/人須用德行學識為本王珪謂人臣若無學業)¶
(豈堪大任其說羙矣此貞觀之治所由致也/然太宗王珪之所稱道者又果真儒也哉)¶
貞觀四年太宗以經籍去聖乆逺文字訛謬詔前中¶
書侍郎顔師古(名籕其先琅琊人博學善屬文隋世/李綱薦之授安養尉髙祖入關謁見)¶
(授朝散大夫遷中書舎人詔令一出其手貞觀中/釐正五經拜秘書少監後撰五禮成進爵為子)於¶
秘書省考定五經及功畢復詔尚書左僕射房玄齡¶
集諸儒重加詳議(重平/聲)時諸儒傳習師說舛謬已乆¶
皆共非之異端&KR1123;起而師古輙引晉宋已來古本随¶
<pb:KR2e0006_SBCK_007-6a>¶
方曉荅援㨿詳明皆出其意表諸儒莫不歎服太宗¶
稱善者乆之賜帛五百匹加授通直散騎常侍(晉以/員外)¶
(常侍與散騎常通直/故號通直後世因之)頒其所定書於天下令學者習¶
焉(令平/聲)太宗又以文學多門章句繁雜詔師古與國¶
子祭酒孔頴逹等諸儒撰定五經䟽義凡一百八十¶
卷名曰五經正義付國學施行(舊本五經䟽義另為/一章今合為一章)¶
(唐氏仲友曰五經出於煨燼之餘諸儒習傳不勝/異説當其並行之初是非當否之說特未定也世)¶
(傳既乆其迂怪淺陋之學稍稍堙滅其能盛行於/世者如王弼之易孔安國之書毛鄭之詩鄭氏之)¶
(三禮杜預之左氏何休之公羊范寗之榖梁皆卓/然顯行於世而其他不勝異說之數十百家為之)¶
(盡廢然為數子之學者又各持異見太宗始命名/儒為義䟽以統一之豈可謂無益扵經哉然亦崇)¶
<pb:KR2e0006_SBCK_007-6b>¶
(其教而已/道未也)¶
(天曰自漢以来經學分折傳習不同重以南北之/分漫益訛舛師古家世齊周乃能通晉宋舊文故)¶
(能釐正南北之謬其/有益於學者多矣)¶
(愚按自經籍僅遺於秦火之餘漢儒修補掇拾/而專門名家之學紛紜轇轕學者不勝考也太)¶
(宗興起斯文命顔師古考定五經孔穎逹撰定/䟽義易主於王弼書主於安國詩主於毛鄭三)¶
(禮主於康成杜預之左傳何休之公羊范寗之/榖梁皆卓然顯行於世而其他數十百家盡廢)¶
(唐之䟽義可謂有功於經矣然嘗論之古者易/有田氏焦氏費氏數家自唐以王弼為正而秦)¶
(漢象數之學晦矣古者書有歐陽氏大小夏侯/氏數家自唐以安國為正而古文今文之本亂)¶
(矣古者詩書之序不附於正經易之十翼不附/於爻彖自唐之䟽義既出而經傳殽亂不可復)¶
(考矣由此論之則明六經之道者䟽義也晦六/經之道者亦䟽義也雖然名物度數之詳字義)¶
<pb:KR2e0006_SBCK_007-7a>¶
(音釋之備毫分縷析使後世有/考焉此則其功之不可誣者也)¶
太宗甞謂中書令岑文本曰夫人雖禀定性(夫音/扶)必¶
須愽學以成其道亦猶蜃性含水待月光而水垂(蜃/音)¶
(腎大蛤也海上月明/蜃吐氣如樓閣之狀)木性懐火待燧動而熖發(燧取/火之)¶
(木也春取榆桞之火夏取棗杏之火夏季取/桑柘之火秋取柞楢之火冬取槐檀之火)人性含¶
靈待學成而為美是以蘇秦刺股(刺音漆蘇秦字季/子雒陽人師鬼谷)¶
(子得太公隂符伏而誦之讀書𣣔睡引錐自刺其股/血流至踵簡練揣摩至期年而成後遊說佩六國相)¶
(印)董生垂帷(董生名仲舒廣川人漢景帝時為慱士/治春秋下帷講誦弟子以次相授或莫)¶
(見其面三年不窺園其精如此學者皆師尊之/武帝即位舉賢良對䇿三篇擢為江都王相)不勤¶
道藝則其名不立文本對曰夫(音/扶)人性相近情則遷¶
<pb:KR2e0006_SBCK_007-7b>¶
移必湏以學飾情以成其性禮云玉不琢不成器人¶
不學不知道(禮學記/之辭)所以古人勤於學問謂之懿徳¶
(愚按學之爲言效也人性皆善覺有先後後覺/者必效先覺之所爲而後可以明善而復其初)¶
(也由此論之善者吾性之所本有非學則無以/復之也猶水者蜃性之所本有非月則無以成)¶
(之也火者木性之所本有非燧則無以發之也/太宗此論雖後世醇儒不能逺過文本斯時政)¶
(當告之曰陛下旣知性善之具於已則性無内/外之分不當慎於外而怠於内也性無始終之)¶
(異不當謹於始而怠於終也于以攻其邪心格/其非心庶乎疾之有瘳矣顧乃泛引學記之言)¶
(無所匡救道之不明有君/無臣豈不可歎之甚㢤)¶
　　　文史第二十八(凡四/章)¶
貞觀初太宗謂監脩國史房玄齡曰比見(比音/鼻)前後¶
<pb:KR2e0006_SBCK_007-8a>¶
漢史載録楊雄甘泉羽獵(楊雄字子雲成都人漢成/帝時有薦雄文似相如者)¶
(上方郊祠甘泉泰畤汾隂后土以求繼嗣召雄待詔/承明之庭從上甘泉還奏甘泉賦以風後上羽獵雄)¶
(從以為非堯舜成湯文王三/驅之意故作羽獵賦以風)司馬相如子虚上林(司/馬)¶
(複姓相如名成都人著子虚賦漢武帝讀而善之乃/召問相如相如曰此乃諸侯之事未足觀請為天子)¶
(游獵之賦相如以子虚虚言也欲明天子之義故虚/藉為辭以推天子諸侯之苑囿為子虚上林賦其卒)¶
(章歸之於節/儉因以諷諌)班固兩都等賦(班固字孟堅彪之子也/漢明帝時為校書郎繼)¶
(父業著西漢書後迁玄/武司馬作西都東都賦)此既文體浮華無益勸誡何¶
假書之史䇿其有上書論事詞理切直可禆於政理¶
者朕從與不從皆湏備載¶
(胡氏寅曰凡人之心已以為是則欲天下皆是已/以為非則欲天下皆非太宗於此其心廣矣不敢)¶
<pb:KR2e0006_SBCK_007-8b>¶
(自以為是而沒人之善使後有考焉雖然切直之/言猶瞑眩之藥将以已疾也如其可服舎而不服)¶
(而姑存其方豈若尅勉而/從之以收益身之用乎)¶
(愚按春秋者諸史之本也褒善貶惡進君子退/小人進中國退夷狄一言一字皆足為後世法)¶
(後世之史表年紀事而已固難律之以春秋之/法要使其善足為勸惡足為戒可也無益之文)¶
(何必厠於其間㢤太宗謂漢史載甘泉等賦文/體浮華無益勸戒其說是也近時司馬氏作通)¶
(鑑於韓文載文暢序於柳文載梓人傳取其有/益於世教也較之舊史載進學解等文相去逺)¶
(矣司馬氏之書真/太宗之遺意㢤)¶
貞觀十一年著作佐郎鄧隆(通鑑作鄧世隆避/太宗諱除世字)表請¶
編次太宗文章為集太宗謂曰朕若制事出令有益¶
於人者史則書之足為不朽若事不師古亂政害物¶
<pb:KR2e0006_SBCK_007-9a>¶
雖有詞藻終貽後代笑非所湏也秪如梁武帝父子¶
(武帝及昭明/太子統也)及陳後主(名叔寳字元秀髙宗長子也/國號陳多與狎客賦詩後為)¶
(隋所滅封/長城公)隋煬帝亦大有文集(如玉樹後庭花曲清/夜遊西園曲之類)¶
而所為多不法宗社皆湏臾傾覆凡人主惟在徳行¶
(去/聲)何必要事文章耶竟不許(按通鑑係/十二年)¶
(愚按昔史臣賛堯曰欽明文思賛舜曰濬哲文/明未甞不言文也夫子之言堯曰煥乎其有文)¶
(章朱子謂文者德之著乎外者也其經緯天地/者乎後世帝王於是乎有文集矣若梁武帝父)¶
(子陳後主隋煬帝之所謂文文與行乖何足云/也太宗謂人主惟在徳行何必事文章此言固)¶
(為要論然藴之為徳行發之為文辭昭回天/章光𬒳萬物如帝堯之文章尚何厭於文㦲)¶
貞觀十三年褚遂良為諌議大夫兼知起居注太宗¶
<pb:KR2e0006_SBCK_007-9b>¶
問曰卿比知起居(比音/鼻)書何等事大抵於人君得觀¶
見否朕欲見此注記者将却觀所為得失以自警戒¶
耳遂良曰今之起居古之左右史(禮天子言則左史/書之動則右史書)¶
(之)以記人君言行(去/聲)善惡畢書庶㡬人主不為非法¶
(㡬平/聲)不聞帝王躬自觀史太宗曰朕有不善卿必記¶
耶遂良曰臣聞守道不如守官臣職當載筆何不書¶
之黄門侍郎劉洎進曰人君有過失如日月之蝕人¶
皆見之設令(平/聲)遂良不記天下之人皆記之矣¶
(范氏祖禹曰人君言行𬒳於天下炳若日月衆皆/睹之其得失何可私也欲其可傳於後世莫若自)¶
(修而已矣何畏乎史官之記必自觀之邪劉洎謂/天下亦皆記之斯言足以儆其君心全其臣職矣)¶
<pb:KR2e0006_SBCK_007-10a>¶
(愚按古者天子動則左史書之言則右史書之/所以約飾人君之身心使之無言動之失而已)¶
(唐制雖不盡古而意則猶古必得其人以舉厥/職則庶乎其有儆也若遂良之言可謂䏻守其)¶
(職矣劉洎之言則/兩箴之也賢矣㦲)¶
貞觀十四年太宗謂房玄齡曰朕每觀前代史書彰¶
善癉惡(癉音亶/病也)足為将来規誡不知自古當代國史¶
何因不令(平/聲)帝王親見之對曰國史既善惡必書庶¶
㡬(平/聲)人主不為非法止應(平/聲)畏有忤㫖故不得見也¶
太宗曰朕意殊不同古人今欲自看國史者盖有善¶
事固不湏論若有不善亦欲以為鑒誡使得自修改¶
耳卿可撰録進来玄齡等遂刪略國史為編年體撰¶
<pb:KR2e0006_SBCK_007-10b>¶
髙祖太宗實録各二十卷表上之太宗見六月四日¶
事(武徳九年六月丁巳秦王/殺太子建成齊王元吉)語多㣲文乃謂玄齡曰¶
昔周公誅管蔡而周室安(見公平/篇注)季友鴆叔牙而魯¶
國寧(鴆直禁切毒鳥也以羽歴飲食即殺人春秋時/魯荘公有三弟長慶父次叔牙次季友荘公娶)¶
(孟任生子班欲立之及病問嗣於叔牙叔牙曰慶父/可為嗣公患之問季友季友請立班季友以公命使)¶
(人飲叔/牙以鴆)朕之所為義同此類盖所以安社稷利萬人¶
耳史官執筆何煩有隱宜即改削浮詞直書其事侍¶
中魏徴奏曰臣聞人主位居尊極無所忌憚惟有國¶
史用為懲惡勸善書不以實後嗣何觀陛下今遣史¶
官正其辭雅合至公之道¶
<pb:KR2e0006_SBCK_007-11a>¶
(范氏祖禹曰古者官守其職史書善惡君相不與/焉故齊太史兄弟三人死於崔杼而卒不沒其罪)¶
(此姦臣賊子所以懼也後世人君得以觀史而宰/相監修欲其直筆不亦難乎司馬遷有言文史星)¶
(歴近乎卜祝盖止於執簡記事直書其實而已非/如春秋有褒貶賞罰之文也後之為史者務褒貶)¶
(而忘事實失其職矣人君任臣以職而/宰相不與史事則善惡庶乎其可信也)¶
(又曰昔者象日以殺舜為事舜為天子也則封之/管蔡啟商以叛周周公為相也則誅之其迹不同)¶
(而其道一也舜知象之将殺已也故象憂亦憂象/喜亦喜盡其誠以親愛之而已矣象得罪於舜故)¶
(封之管蔡流言於國将危周公以間王室得罪於/天下故誅之非周公誅之天下之所當誅也周公)¶
(豈得而私之㢤後世如有王者不幸而有害兄之/弟如象則當如舜封之是也不幸而有亂天下之)¶
(兄如管蔡則當如周公誅之是也舜䖏其常周公/䖏其變此則聖人所以同歸于道也若夫建成元)¶
(吉豈得罪於天下者乎苟非得罪於天/下則殺之者已之私也豈周公之心乎)¶
<pb:KR2e0006_SBCK_007-11b>¶
(愚按唐世臨湖之事先儒論之詳矣太宗至是/乃自比於周公誅管蔡為同類尤不能逃儒者)¶
(之議焉文公朱子謂只消以公私㫁之周公全/以周家天下為心太宗則假仁義以濟私欲斯)¶
(言盡之矣愚謂使建成有泰伯固譲之心而太/宗得如王季因心之友則至徳在建成聖徳在)¶
(太宗可以掩絶千古/矣是可為嘆息也)¶
　　　禮樂第二十九(凡十/二章)¶
太宗初即位謂侍臣曰準禮名終将諱之前古帝王¶
亦不生諱其名故周文王名昌周詩云克昌厥後春¶
秋時魯荘公名同十六年經書齊侯宋公同盟于幽¶
唯近代諸帝妄為節制特令生避其諱(令平/聲)理非通¶
允宜有改張因詔曰依禮二名義不偏諱尼父逹聖¶
<pb:KR2e0006_SBCK_007-12a>¶
非無前指近世以来曲為節制兩字兼避廢闕已多¶
率意而行有違經語今宜依據禮典務從簡約仰效¶
先哲垂法将来其官號人名及公私文籍有世及民¶
兩字不連讀並不湏避¶
(愚按春秋傳曰周人以諱事神名終将諱之禮/曰不諱嫌名二名不偏諱著在禮經昭然可法)¶
(諱名所以示尊事之意也降及後世諱益繁而/愈重有偏有旁有嫌甚至改易聖經之字遂失)¶
(其義甚非古也太宗灼見近代之失/去其繁文二名不偏諱允合古義)¶
貞觀二年中書舎人髙季輔上䟽曰竊見宻王元暁¶
等(髙祖第二/十一子也)俱是懿親陛下友愛之懐義髙古昔分¶
以車服委以藩維湏依禮儀以副瞻望比見(比音/鼻)帝¶
<pb:KR2e0006_SBCK_007-12b>¶
子拜諸叔諸叔亦即荅拜王爵既同家人有禮豈合¶
知此顛倒昭穆(昭如字古者宗廟之次左為昭右為/穆而子孫亦以為序說見朱子中庸)¶
(或/問)伏碩一垂訓誡永循彛則太宗乃詔元曉等不得¶
荅呉王恪魏王㤗兄弟拜¶
(唐氏仲友曰詩書所載必起宗族家之未正其如/邦何正帝子諸叔之昭穆豈惟得叙族之禮亦以)¶
(明本支見尊/無二上之義)¶
(愚按禮曰天子之元子士也天下無生而貴者/入學齒胄所以尚敬也矧以帝諸子而受諸叔)¶
(之荅拜殊失親親之殺豈禮也㦲/季輔之言太宗之詔誠為彛則)¶
貞觀四年太宗謂侍臣曰比聞(比音/鼻)京城士庶居父¶
母喪者(喪平/聲)乃有信巫書之言辰日不哭以此辭於¶
<pb:KR2e0006_SBCK_007-13a>¶
吊問拘忌輟哀敗俗傷風極乖人理宜令(平/聲)州縣教¶
導齊之以禮典¶
(愚按太史公謂隂陽家使人拘而多畏降及後/世其說愈長其術愈衍而拘畏愈甚令人欲逺)¶
(絶而不能然甞觀傳曰長在子卯謂之疾日君/徹宴樂從古以来有是說此又何也以子卯而)¶
(不樂亦猶辰日而不哭也太宗甞以辰日哭張/公謹矣此固足以破時俗之惑而天下至有辰)¶
(日而不哭父母者夫父天母地之傾摧號天叩/地之不及乃以辰日而不哭此情果何為㢤太)¶
(宗令州縣教導齊之以禮典善矣然隂陽之說/流弊于今豈惟辰日不哭而已㢤傷風敗俗乖)¶
(亂人理者尤多上之人道之以/徳齊之以禮庶㡬其少改乎)¶
貞觀五年太宗謂侍臣曰佛道設教本行善事豈遣¶
僧尼道士等妄自尊崇坐受父母之拜損害風俗悖¶
<pb:KR2e0006_SBCK_007-13b>¶
亂禮經宜即禁㫁仍令(平/聲)致拜於父母¶
(愚按張子西銘曰乾稱父坤稱母人藐焉而中/䖏則天地其大父母也書曰天子作民父母以)¶
(為天下王則天子者天下之父母也詩曰父兮/鞠我母兮育我則育我鞠我者一家之父母也)¶
(僧道二字三代無是名也後世而有其名有其/人矣獨非上乾下坤而䖏於中者乎獨非為天)¶
(下父母者之民乎獨非一家父母之子乎而曰/出世間矣上而不拜君王下而不拜父母其不)¶
(在君臨之内歟不出鞠育之中歟吾不知其何/心也若唐世至於坐受父母之拜尤為不經之)¶
(甚太宗敕之禁㫁仍令致拜父母/允合民彛誠可為後世之法也)¶
貞觀六年太宗謂尚書左僕射房玄齡曰比有(比音/鼻)¶
山東崔盧李鄭四姓雖累葉陵遲猶恃其舊地好自¶
矜大(好去/聲)稱為士大夫毎嫁女他族必廣索聘財以¶
<pb:KR2e0006_SBCK_007-14a>¶
多爲貴論數定約同於市賈(音/古)甚損風俗有紊禮經¶
既輕重失宜理湏改革乃詔吏部尚書髙士廉御史¶
大夫韋挺中書侍郎岑文本禮部侍郎令狐徳棻等¶
(棻音汾令狐複姓徳棻名也宜州人博貫文史武徳/𥘉起居舎人甞建言論次隋周正史貞觀三年詔德)¶
(棻等撰周齊梁陳隋/史書成迁禮部侍郎)刋正姓氐普責天下譜諜兼據¶
慿史傳(去/聲)剪其浮華定其真偽忠賢者褒進悖逆者¶
貶黜撰爲氏族志士廉等及進定氏族等第遂以崔¶
幹爲第一等太宗謂曰我與山東崔盧李鄭舊既無¶
嫌爲其世代衰㣲(爲去/聲)全無官宦猶自云士大夫婚¶
姻之際則多索財物或才識庸下而偃仰自髙販鬻¶
<pb:KR2e0006_SBCK_007-14b>¶
松檟(音/賈)依託冨貴我不解(音/懈)人間何為重之且士大¶
夫有能立功爵位崇重善事君父忠孝可稱或道義¶
清素學藝通博此亦足為門户可謂天下士大夫今¶
崔盧之属唯矜逺葉衣冠寧比當朝之貴公卿已下¶
何暇多輸錢物兼與他氣勢向聲背實(背音/倍)以得為¶
榮我今定氏族者誠欲崇樹今朝冠冕何因崔幹(通/鑑)¶
(作崔民幹避太/宗諱除民字)猶為第一等秪看卿等不貴我官爵¶
耶不論數代已前秪取今日官品人才作等級宜一¶
量定用為永則遂以崔幹為第三等至十二年書成¶
凡百卷頒天下又詔曰氏族之羙寔繁於冠冕婚姻¶
<pb:KR2e0006_SBCK_007-15a>¶
之道莫先於仁義自有魏失御齊氏云亡市朝既遷¶
風俗陵替燕趙古姓多失衣冠之緒齊韓舊族或乖¶
禮義之風名不著於州閭身未免於貧賤自號髙門¶
之胄不敦匹嫡之儀問名唯在於竊貲結䄜必歸於¶
富室乃有新官之軰豐財之家慕其祖宗競結婚姻¶
多納貨賄有如販鬻或自貶家門受辱於姻婭或矜¶
其舊望行無禮於舅姑積習成俗迄今未已既紊人¶
倫實虧名教朕夙夜兢惕憂勤政道徃代蠧害咸已¶
懲革唯此弊風未能盡變自今已後明加告示使識¶
嫁娶之序務合禮典稱朕意焉(稱去聲按通鑑凡二/百九十三姓千六百)¶
<pb:KR2e0006_SBCK_007-15b>¶
(五十/一家)¶
(唐氏仲友曰古者重氏姓故有同姓異姓庶姓之/别以天揖時揖士揖為之禮奠繫世辨昭穆史氏)¶
(掌之豈容少有混淆自秦罷侯封而命氏别族之/禮廢自魏有中原而華夷之姓雜然無辨唐承南)¶
(北之弊氏族之書安得不作又出英㫁以定髙下/不幸遭許李挾艶后以焚信書至見自為勲格而)¶
(又納幣踰制禁昏成敝使太宗/之羙意不得一傳可勝嘆㢤)¶
(林氏之竒曰善惡貴賤之在天下猶白黒之不相/掩初不可以一時之私見而决之也班孟堅作古)¶
(今人物表止曰羲皇至于西漢凡善惡之目别為/九等而錙銖之遂使後世之議紛然而起此無他)¶
(善惡之在天下自有公論而非一時私見所得而/决之故也太宗之論可謂一當世之失以合夫天)¶
(下之公論矣然猶以一時品秩之髙下而為後世/門户之貴賤則太宗所見猶未免於徇流俗之情)¶
(也孰若付之公論使貴/者自貴賤者自賤乎)¶
<pb:KR2e0006_SBCK_007-16a>¶
(愚按人之賢否不同善惡萬状初不可以家世/而求之也以尭舜為父而有朱均以瞽鯀為父)¶
(而有舜禹伊尹自耕稼而佐成湯傅説自版築/而相武丁太公自漁釣而為周太師此豈以家)¶
(世而求之邪况自魏有中原華夷之姓雜然無/辨赫連托始於夏后拓䟦推本於軒轅李氏以)¶
(玄元為祖崇韜認汾陽為宗書史失傳譜諜無/據至若唐之崔盧李鄭矜其門地販鬻婚姻無)¶
(所不至太宗深疾斯弊思欲革而正之是矣然/猶以一時品級之髙下而為後世門户之貴賤)¶
(則滋惑也姑以當時言之當時名臣無過房杜/厥後遺愛與公主為非杜荷與承乾造逆将以)¶
(其父祖之賢徳而取之乎抑以其子孫之叛逆/而黜之乎然此猶在易世之後也若侯君集與)¶
(凌烟之圖而身為叛逆許敬宗與登瀛之選而/心極奷邪又将何以䖏之乎夫物之不齊物之)¶
(情也柰何欲定以一時之私見/㢤宜其紛紛而卒無𥙷於事也)¶
禮部尚書王珪子敬直尚太宗女南平公主珪曰禮¶
<pb:KR2e0006_SBCK_007-16b>¶
有婦見舅姑之儀自近代風俗弊薄公主出降此禮¶
皆廢主上欽明動循法制吾受公主謁見豈為身榮¶
所以成國家之羙耳遂與其妻就位而坐令公主親¶
執巾行盥饋之道(令平聲盥音管饋音匱盥以盤水/沃手也左傳奉匜沃盥饋以食為)¶
(餉也易家人主中饋言婦/人職乎中饋巽順而巳)禮成而退太宗聞而稱善¶
是後公主下降有舅姑者皆遣備行此禮¶
(唐氏仲友曰有父子則有舅姑漢以来尚主者以/貴䧏其父可謂逆人倫滅天理矣唐興猶不行婦)¶
(禮王珪正之/不亦宜乎)¶
(愚按古者王姫下嫁於諸侯車服不繫其夫下/王后一等猶執婦道以成肅雝之徳降及後世)¶
(而此禮失矣夫人主以一身為人倫之主居億/兆之上斯則尊無二上也帝女下降則婦道也)¶
<pb:KR2e0006_SBCK_007-17a>¶
(豈宜以天子之女而壞五常之大倫乎太宗能/善王珪言使公主行婦禮可謂庶㡬乎人倫之)¶
(主/也)¶
貞觀十二年太宗謂侍臣曰古者諸侯入朝有湯沐¶
之邑(古者諸侯京師有朝宿之邑㤗山有湯沐之邑/盖朝宿亦名湯沐諸侯来京師主為朝王故名)¶
(朝宿從王廵狩主為助祭祭必/沐浴故名湯浴随事立名爾)芻禾百車(芻茭也禾/稈也所以)¶
(供軍/馬)待以客禮晝坐正殿夜設庭燎(音療大燭也諸/侯将朝則司烜)¶
(以物百枚并而京/之設於門内也)思與相見問其勞苦又漢家京城¶
亦為(去聲/後同)諸郡立邸舎頃聞考使(去聲後同即/朝集使也)至京¶
者皆賃房以坐與商人雜居纔得容身而已既待禮¶
之不足必是人多怨歎豈肯竭情於共理㢤乃令(平/聲)¶
<pb:KR2e0006_SBCK_007-17b>¶
就京城閑坊為諸州考使各造邸第及成太宗親幸¶
觀焉¶
(愚按漢世於京師置諸侯王邸第諸侯王朝㑹/寓焉上計吏到京寓焉太宗為諸州考使各造)¶
(邸第允合古制及其成親幸臨觀尤/見優異之意孰不竭情於共理㦲)¶
貞觀十三年禮部尚書王珪奏言凖令三品已上遇¶
親王於路不合下馬今皆違法申敬有乖朝典太宗¶
曰卿軰欲自崇貴卑我兒子耶魏徴對曰漢魏已来¶
親王班皆次三公下今三品並天子六尚書九卿為¶
王下馬(為去/聲)王所不宜當也求諸故事則無可慿行¶
之於今又乖國憲理誠不可帝曰國家立太子者擬¶
<pb:KR2e0006_SBCK_007-18a>¶
以為君人之脩短不在老㓜設無太子則母弟次立¶
(母弟同母/之弟也)以此而言安得輕我子耶徴又曰殷人尚¶
質有兄終弟及之義自周已降立嫡必長(音/掌)所以絶¶
庶孽之窺窬塞禍亂之源本為國家者所宜深慎太¶
宗遂可王珪之奏¶
(愚按昔漢賈誼治安之書曰禮不敢齒君之路/馬蹵其芻者有罰見君之几杖則起遭君之乘)¶
(車則下又曰王侯三公之貴皆天子之所改容/而禮之也古天子之所謂伯父伯舅也然則臣)¶
(之所以致敬於其君君之所以禮貌於其臣各/盡其道而已王珪之奏固然而未免啓太宗輕)¶
(我子之疑而太宗之言亦豈貴貴尊賢之道㦲/且當是時儲位之定乆矣太宗至是而有設無)¶
(太子則母弟次立之語固一時逺慮之言也如/魏王泰軰之妄想寜不兆於此言邪可不慎㦲)¶
<pb:KR2e0006_SBCK_007-18b>¶
貞觀十四年太宗謂禮官曰同㸑尚有緦麻之恩而¶
嫂叔無服又舅之與姨親踈相似而服之有殊未爲¶
得禮宜集學者詳議餘有親重而服輕者亦附奏聞¶
是月尚書八座與禮官定議曰臣竊聞之禮所以決¶
嫌疑定猶豫别同異(别披/列切)明是非者也非從天下¶
非從地出人情而已矣人道所先在乎敦睦九族(九/族)¶
(者髙祖至玄孫之親舉近者以/該逺五服異姓之親亦在其中)九族敦睦由乎親親¶
以近及逺親属有等差故喪紀有隆殺(喪平聲/殺音賽)随恩¶
之薄厚皆稱情以立文(稱去聲/後同)原夫(音/扶)舅之與姨雖¶
爲同氣推之於母輕重相懸何則舅爲母之本宗姨¶
<pb:KR2e0006_SBCK_007-19a>¶
乃外戚他姓求之母族姨不與焉(與音/預)考之經史舅¶
誠為重故周王念齊是稱舅甥之國(左傳成公二年/晉侯使鞏朔獻)¶
(齊㨗于周王弗見使單襄公辭曰夫齊甥/舅之國也寧不亦淫從其欲抑豈不可諌)秦伯懐晉¶
實切渭陽之詩(詩秦渭陽篇曰我送舅氏曰至渭陽/朱子註舅氏秦穆公之舅晉公子重)¶
(耳也出亡在外穆公召而納之時康公為太子送之/渭陽而作此詩渭水名秦時都雍至渭陽者盖東行)¶
(送之於咸/陽之地也)今在舅服止一時之情為姨居喪五月(為/去)¶
(聲後同䘮平聲後䘮/紀同五月小功之服)徇名喪實逐末棄本此古人之¶
情或有未逹所宜損益寔在兹乎禮記曰兄弟之子¶
猶子也盖引而進之也嫂叔之無服盖推而逺之也¶
(推他回切逺去聲並/後同禮䘮記篇之辭)禮繼父同居則為之期未甞同¶
<pb:KR2e0006_SBCK_007-19b>¶
居則不為服從母之夫(從去聲/後同)舅之妻二人相為服¶
或曰同㸑緦麻然則繼父且非骨肉服重由乎同㸑¶
恩輕在乎異居固知制服雖係於名文盖亦縁恩之¶
厚薄者也或有長年之嫂(長音/掌)遇孩童之叔劬勞鞠¶
養情若所生分飢共寒契闊偕老(契音/挈)譬同居之繼¶
父方他人之同㸑情義之深淺寜可同日而言㦲在¶
其生也乃愛同骨肉於其死也則推而逺之求之本¶
源深所未喻若推而逺之為是(為如字/後同)則不可生而共居¶
生而共居為是則不可死同行路重其生而輕其死厚其¶
始而薄其終稱情立文其義安在且事嫂見稱(如/字)載¶
<pb:KR2e0006_SBCK_007-20a>¶
籍非一鄭仲虞則恩禮甚篤(名均後漢時人好義篤/實養寡嫂孤兒恩禮敦)¶
(至兄子長令别居並門盡/推財與之使得一尊其母)顔弘都則竭誠致感(名含/晉時)¶
(人嫂樊氏因疾失明含盡心奉養醫須蚺蛇膽含憂/歎累時有童子持囊授含開視乃瞻也藥成嫂病愈)¶
馬援則見之必冠(馬援字文淵扶風人後漢伏波将/軍奉嫂致恭不冠不敢入廬見)¶
孔伋則哭之為位(孔伋孔子之孫字子思禮記檀弓/篇曽子曰子思之哭嫂也為位)¶
此盖並躬踐教義仁深孝友察其所行之㫖豈非先¶
覺者歟但于時上無哲王禮非下之所議遂使深情¶
鬰於千載至理蔵於萬古其来乆矣豈不惜㦲今陛¶
下以為尊卑之叙雖煥乎已備喪紀之制(䘮平/聲)或情¶
理未安爰命秩宗詳議損益臣等奉遵明㫖觸類傍¶
<pb:KR2e0006_SBCK_007-20b>¶
求採摭群經討論傳記(論平聲/傳去聲)或抑或引兼名兼實¶
損其有餘益其不足使無文之禮咸秩敦睦之情畢¶
舉變薄俗於既徃垂篤義於将来信六籍所不能談¶
超百王而獨得者也謹按曽祖父母舊服齊衰三月¶
(齊讀曰咨衰七雷切齊衰五服之第二/等衣長六尺慱四寸裳下緝曰齊衰)請加為齊衰¶
五月嫡子婦舊服大功(服九/月)請加為期衆子婦舊服¶
小功今請與兄弟同為大功九月嫂叔舊無服今請¶
服小功五月其弟妻及夫兄亦小功五月舅舊服緦¶
麻請加與從母同服小功五月詔從其議(詔從/如字)此並¶
魏徴之詞也¶
<pb:KR2e0006_SBCK_007-21a>¶
(范氏祖禹曰人莫不有本自髙祖以上推而至於/無窮苟或知之何可忘其所從来也既逺矣則服)¶
(有時而絶先王之意豈以服盡而親絶乎而後世/不逹於禮者或益之或損之出於私意不足為法)¶
(也嫂叔之無服古之人豈於其嫂獨無恩乎傳曰/其夫属乎父道者妻皆母道也其夫属乎子道者)¶
(妻皆婦道也至於嫂不可以為母無属乎妻道者/也故推而遠之以明人倫加之而無義不若不加)¶
(之為愈凡䘮服從/先王之禮則正矣)¶
(愚按古之制禮尚矣甞聞之師曰凡䘮禮制為/斬衰功緦之法者其文也不飲酒不食肉不䖏)¶
(内者其實也中有其實而外飾以文是為情文/之稱徒服其服而無其實則與不服等爾雖不)¶
(服其服而有其實者謂之心䘮心䘮有隆而無/殺服制之文有殺而有隆古之道也盖服制一)¶
(以周公之禮為正後世有所増改者皆溺乎其/文昧乎其實而不究古制禮之意者也如從父)¶
(之妻名以母之黨而服從子之妻名以婦之黨/而服兄弟之妻不可名以妻之黨其無服者推)¶
<pb:KR2e0006_SBCK_007-21b>¶
(而逺之也然兄弟有妻之服已之妻有娣姒之/服已雖無服必不華靡於其躬宴樂於其室如)¶
(無服之人也同㸑且服緦麻朋友尚加麻鄰喪/里殯猶無相杵巷歌之聲奚獨於兄嫂弟婦之)¶
(喪而恝然待之如行路人乎古人制禮之意必/有在而未易以淺識窺也夫實之無所不隆者)¶
(仁之至文之有所或殺者義之精古人制禮之/意盖如此後世意欲加厚於古而不知古者之)¶
(制未甞薄也大抵古人所勉者喪之實也自盡/扵己者也後世所加者䘮之文也可號於人者)¶
(也誠僞之相去為何如嗚呼安/得起唐之君臣而與語斯義㢤)¶
貞觀十七年十二月癸丑太宗謂侍臣曰今日是朕¶
生日俗間以生日可為喜樂(音洛/後同)在朕情翻成感思¶
君臨天下富有四海而追求侍養(去/聲)永不可得仲由¶
懐負米之恨(家語子路曰昔者由也事二親之時常/食藜藿之食為親負米於外親沒之後)¶
<pb:KR2e0006_SBCK_007-22a>¶
(南逰於楚從車百乘積米萬鍾願/欲食藜藿為親負米不可復得也)良有以也況詩云¶
哀哀父母生我劬勞(上音渠病苦也/詩蓼莪篇之辭)柰何以劬勞之¶
辰遂為宴樂之事甚是乖於禮度因而泣下乆之(通/鑑)¶
(係二十年十/二月癸未)¶
(胡氏寅曰劬勞之日父母存置酒為壽因以自慶/可也父母既亡於是焉大為宴樂有人心者宜乎)¶
(此焉變矣天子者天下之表儀也太宗念親不宴/而泣去之數百歲讀其言猶使人惻然有感而後)¶
(世流弊之逺取於百姓而為人臣報上之忠必如/太宗一掃除之則人主孝慕之志彰而臣子謟謏)¶
(之習/革矣)¶
(愚按以巳之生日而念劬勞君上之至情也以/君之生日而上朝賀臣子之至情也君上教天)¶
(下以孝臣子訓天下/以忠兩盡其情可也)¶
<pb:KR2e0006_SBCK_007-22b>¶
太常少卿(少去/聲)祖孝孫(祖姓也/孝孫名)奏所定新樂(𥘉隋用/黄鍾一)¶
(官惟擊七鍾其五鍾設而不擊謂之啞鍾至是叶律/郎張文收乃依古㫁竹為十二律命與孝孫吹調五)¶
(鍾叩之而應由是十二律皆用而孝孫又以二十二/用旋相為六十聲八十四調雅樂成調無出七聲七)¶
(聲一宫二商三角四變徴五正徴六羽七變宫本宫/近相用唯樂章則随律定均合以笙磬節以鍾鼓)¶
太宗曰禮樂之作是聖人縁物設敎以為撙節(撙祖/本切)¶
治政善惡豈此之由御史大夫杜淹對曰前代興亡¶
實由於樂陳将亡也為玉樹後庭花(陳後主奢淫日/甚每飲酒使妃)¶
(嬪與狎客共賦詩采其艶麗者被以新聲選宫女千/餘人習而歌之分部迭進其曲有玉樹後庭花臨春)¶
(樂大略皆羙諸妃嬪之容色君臣相/酣歌自夕逹旦以此為常由是覆滅)齊将亡也而為¶
伴侣曲(齊東昏侯時作伴侣/曲後為蕭衍所滅)行路聞之莫不悲泣所¶
<pb:KR2e0006_SBCK_007-23a>¶
謂亡國之音以是觀之實由於樂太宗曰不然夫音¶
聲豈能感人(夫音/扶)歡者聞之則悦哀者聴之則悲悲¶
恱在於人心非由樂也将亡之政其人心苦然苦心¶
相感故聞而則悲耳何樂聲哀怨能使悦者悲乎今¶
玉樹伴侣之曲其聲具存朕能為公奏之(為去/聲)知公¶
必不悲耳尚書右丞魏徴進曰古人稱禮云禮云玉¶
帛云乎哉(唐史無/此九字)樂云樂云鍾皷云乎㢤(論語孔/子之辭)樂¶
在人和不由音調(去/聲)太宗然之(按通鑑係貞觀二年/祖孝孫以為梁陳之)¶
(音多吳楚周齊之音多胡夷於是斟酌南北考以古/聲作唐雅樂凡八十四調二十一曲十二和詔恊律)¶
(郎張文收與孝孫同修定六月/乙酉孝孫等奏新樂上曰云云)¶
<pb:KR2e0006_SBCK_007-23b>¶
(司馬氏光曰禮者聖人之所履也樂者聖人之所/樂也聖人履中正而樂和平又思與四海共之百)¶
(世傳之於是作禮樂焉夫禮樂有本有文中和者/本也容聲者末也二者不可偏廢先王守禮樂之)¶
(本未嘗須臾去其心行禮樂之文未甞須臾逺於/身興於閨門著於朝廷𬒳於郷遂比鄰逹於諸侯)¶
(流於四海自祭祀軍旅至於飲食起居未甞不在/禮樂之中如此數千百年然後治化周浹鳯凰来)¶
(儀也苟無其本徒有其末一日行之而百日舎之/則雖韶夏濩武之音亦不能有以化一夫矣况齊)¶
(陳淫昏之主亡國之音蹔奏於庭烏能變一世之/哀樂乎而太宗遽云治之隆替不由於樂何其發)¶
(言之易而果/於非聖人也)¶
(朱氏黼曰樂生於人心未甞不與政通也發於外/者雖本於人心之喜怒哀樂而作於外者亦足以)¶
(感其心之逆順邪正世有治亂故其音有安樂怨/怒之别而其音噍殺嘽緩粗厲勁直亦足為其民)¶
(之思憂康樂剛毅肅敬之殊聞韶護之音不覺和/易聴鄭衛之曲不期流靡事有固然是豈經傳謾)¶
<pb:KR2e0006_SBCK_007-24a>¶
(云㦲如太宗所言則聖人移風易俗之具防情教/和之理皆妄誕也聖人曰鍾皷云盖傷後世徇器)¶
(而忘情知末而䘮本耳魏徵知太宗之非不諫而/反執是以順其㫖不惟不知樂固亦不知經義也)¶
(愚按古者聖人之作樂也功成治定徳洽仁浹/衆賢和於上萬民和於下然後定律本制噐物)¶
(立曲調習舞節作為一代之樂以養情性育人/才事神祇和上下其體用功効廣大深切如此)¶
(是故黎民時雍韶樂之本也然非后夔制樂何/以致鳯凰来儀之盛綏萬邦屢豊年武樂之本)¶
(也然非周公制樂何以致清廟肅雝之盛盖樂/本於聖人之徳而樂之成也又有以輔聖人之)¶
(徳樂本於天地之和而樂之成也又有以召天/地之和先王重其本而未甞遺其末也盡其實)¶
(而未甞舎其文也徒有其樂而無其徳固無以/為羙教化成風俗之本徒有其徳而無其樂則)¶
(亦何以為感神人和上下之具㦲唐之君臣謂/樂在人和亦可謂知樂之本矣然遽謂治政善)¶
(惡豈此之由則是先王制作皆為具文矣豈不/悖㦲嗚呼自秦滅典籍樂經最為殘缺今其可)¶
<pb:KR2e0006_SBCK_007-24b>¶
(知者百不存一後之人君汲汲而求之猶懼其/漫㓕難考而况訾為無用之具乎司馬氏譏其)¶
(發言之易而果於/非聖人詎不信㢤)¶
貞觀七年太常卿蕭瑀奏言今破陳樂舞(陳音陣破/陳樂即七)¶
(徳舞也太宗為秦王時破劉武周軍中相與作破陳/樂用樂工百二十八人𬒳銀甲執㦸而舞凡三變每)¶
(變為四陣象刺左圓右方先偏後伍交錯曲伸以象/魚麗鵝鸛觀者莫不扼腕踊躍元日冬至朝㑹慶賀)¶
(常奏後舞人改用進賢冠虎文袴騰蛇帶烏皮靴二/人執旌居前更號神功破陣樂七徳者取左傳武有)¶
(七德名之也所以示/其發掦蹈厲之容也)天下之所共傳然羙盛徳之形¶
容尚有所未盡前後之所破劉武周(馬邑人隋世為/鷹揚校尉義寕)¶
(𥘉據馬邑郡起兵附于突厥突厥立武周為定揚可/汗稱帝改元後太宗敗之于并州奔突厥為突厥所)¶
(斬)薛舉(蘭州人隋未起兵自號西秦覇王建元後僣/帝號于蘭州太宗降舉于髙墌城未㡬死子)¶
<pb:KR2e0006_SBCK_007-25a>¶
<pb:KR2e0006_SBCK_007-26a>¶
(九功舞/同奏)¶
(愚按古之樂莫善於韶舞韶舞尚矣今不可得/而知矣夫子之論武舞有曰武始而北出再成)¶
(而滅商三成而南四成而南國是疆五成而分/周公左召公右六成復綴以崇其發揚蹈厲之)¶
(容進退擊刺之節不過以象其克殷紂服荊蠻/之事而已周未聞圖畫亡國之君而陳之也唐)¶
(七徳之舞銀甲執㦸先偏後伍交錯屈伸以象/魚麗鵝鸛之陣雖不能上法三代盖亦庶㡬武)¶
(舞之遺意矣蕭瑀以為未盡請圖畫劉武周等/形狀以識之夫君子於所不知盖闕如也瑀何)¶
(所據而云耶太宗謂今日将相有嘗為其臣者/觀之有所不忍此特言當時之情耳要之瑀之)¶
(論非特不便於當時/盖亦無稽於徃古也)¶
<pb:KR2e0006_SBCK_007-26b>¶
¶
貞觀政要卷第七¶
