# -*- mode: mandoku-view; -*-
#+TITLE: 貞觀政要
#+DATE: 2015-09-11 23:42:51.133317
#+PROPERTY: ID KR2e0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB06n0601-003貞覌政要-卷三.
<pb:KR2e0006_SBCK_003-1a>¶
貞觀政要卷第三　戈直集論¶
　　論君臣鑒戒六　論擇¶
　　論封建八¶
　　　君臣鑒戒第六(章/凡七)¶
貞觀三年太宗謂侍臣曰君臣本同治亂共安危若¶
主納忠諌臣進直言斯故君臣合契古來所重若君¶
自賢臣不匡正欲不危亡不可得也君失其國臣亦¶
不能獨全其家至如隋煬帝暴虐臣下鉗口卒令不¶
聞其過(令平聲/卒子聿切)遂至滅亡虞世基等尋亦誅死前¶
事不逺朕與卿等可得不慎無為後所嗤¶
<pb:KR2e0006_SBCK_003-1b>¶
(基爲戒形之扵言者數矣夫人雖至愚未有不/愚按太宗常以隋煬帝爲戒而欲其臣以虞世)¶
(愛吾身而已不睱憂吾民也世基之緘黙保位/愛吾身者也煬帝之縱欲肆志未必不曰吾知)¶
(知江都西閣之變君臣俱不免也哉故君以煬/未必不曰吾知愛吾身而已不暇憂吾君也豈)¶
(以爲吾身計也臣以世基爲戒則凢吾之盡忠/帝爲戒則凢吾之容受直言非以愛其臣也所)¶
(爲其身計則炎涼寒燠無一時不愛吾身也寧/無隱非以愛其君也所以爲吾身計也君臣各)¶
(身也寧可以細㣲之不謹乎然則君臣宵旰相/可以須㬰之不謹乎髪膚齒甲無一處之非吾)¶
(而已太宗斯言推其意若出於一己之私盡其/與嘉惠蒼生者非以利天下國家也各愛其身)¶
(天下之公也/義乃所以成)¶
貞觀四年太宗論隋日魏徵對曰臣徃在隋朝曾聞¶
有盗發(層/曽音)煬帝令於士澄捕逐(字姓也士澄名爲/令平聲後同於如)¶
<pb:KR2e0006_SBCK_003-2a>¶
(郡降唐/隋將以魏)但有疑似苦加拷掠枉承賊者二千餘人¶
並令同日斬決大理丞(之貳職/隋獄官)張元濟恠之試尋其¶
狀乃有六七人盗發之日先禁他所被放纔出亦遭¶
推勘不勝苦痛(聲/勝平)自誣行盗元濟因此更事究尋¶
二千人内惟九人逗遛不明(留遷延也/逗音豆遛音)官人有諳¶
識者就九人内四人非賊有司以煬帝已令斬決遂¶
不執奏並殺之太宗曰非是煬帝無道臣下亦不盡¶
心須相匡諫不避誅戮豈得惟行謟佞茍求悦譽(声/平)¶
君臣如此何得不敗朕頼公等共相輔佐遂令囹圄¶
空虛願公等善始克終恒如今日¶
<pb:KR2e0006_SBCK_003-2b>¶
(言君臣各盡其道也虞廷&KR0435;歌帝舜先言股肱/愚按大學曰為人君止於仁為人臣止於敬此)¶
(道所以明上下之分更相責難所以明上下之/皐陶先言元首此言君臣更相責難也各盡其)¶
(世基為戒此君臣各盡其道者也此章論隋世/交也今觀前章太宗自以煬帝為戒欲群臣以)¶
(更相責難者也二章之㫖實相為用史臣以此/濫刑則魏徵歸過於君太宗歸過於臣此君臣)¶
(觀致治之本歟/居鑒戒之首豈非貞)¶
貞觀六年太宗謂侍臣曰朕聞周秦初得天下其事¶
不異然周則惟善是務積功累徳𫠦以能保八百之¶
基秦乃恣其奢&KR0075;好行刑罰(後同/好去声)不過二世而滅¶
豈非為善者福祚延長為惡者降年不永朕又聞桀¶
紂帝王也以匹夫比之則以為辱顔閔匹夫也(字子/顔回)¶
<pb:KR2e0006_SBCK_003-3a>¶
(子弟子以徳行稱/淵閔損字子騫皆孔)以帝王比之則以為榮此亦帝¶
王深耻也朕每將此事以為鑒戒常恐不逮為人所¶
笑魏徴對曰臣聞魯哀公(名蔣/魯君)謂孔子曰有人好忘¶
者移宅乃忘其妻孔子曰又有好忘甚於此者丘見¶
桀紂之君(子名/丘孔)乃忘其身願陛下每以此為慮庶免¶
後人笑爾¶
(焉人心之惡惡也顔閔匹夫也以帝王比之則/愚按桀紂帝王也以匹夫比之則以為辱何辱)¶
(之徒也以匹夫而天下後世所企敬匹夫而帝/以為榮何榮焉人心之善善也孜孜為善顔閔)¶
(世𫠦羞稱帝王而匹夫矣太宗所論亦知言哉/王矣孜孜為惡桀紂之徒也以帝王而天下後)¶
(則曰欲知桀紂顔閔之分善與惡之間也/而魏徴之對又明桀紂之所以為桀紂也愚)¶
<pb:KR2e0006_SBCK_003-3b>¶
貞觀十四年太宗以髙昌平(城漢車師之地其王麴/高昌西域國名都交河)¶
(盛立平謂征討平定也/文泰是年文泰卒子智)召侍臣賜宴於兩儀殿謂房¶
𤣥齡曰高昌若不失臣禮豈至滅亡朕平此一國甚¶
懷危懼惟當戒驕逸以自防納忠謇以自正(言也/謇音蹇)¶
黜邪佞用賢良不以小人之言而議君子以此慎守¶
庶幾於獲安也(声/幾平)魏徴進曰臣觀古來帝王撥亂¶
創業必自戒慎採芻蕘之議從忠讜之言天下既安¶
則恣情肆欲甘樂諂䛕(洛/樂音)惡聞正諌(去聲/惡烏)張子房¶
漢王計畫之臣及高祖為天子將廢嫡立庶子房曰¶
今日之事非口舌所能争也(高祖欲廢太子盈立趙/張子房名良漢封留侯)¶
<pb:KR2e0006_SBCK_003-4a>¶
(曰君為上謀臣今上欲易太子君安得高枕而卧良/王如意或謂呂后曰留侯善畫計上信用之后刼良)¶
(子雖臣䓁百人何益后强要曰為我畫計良曰此難/曰始上在急困中幸用臣䇿天下已定以愛欲易太)¶
(四皓為輔賴以不廢/以口舌争遂為太子請)終不敢復有開説(𦈢/復音)况陛¶
下功徳之盛以漢祖方之彼不足凖即位十有五年¶
(帝位至是十有五年/太宗以武徳九年即)聖徳光被今又平殄高昌屢以¶
安危繫意方欲納用忠良開直言之路天下幸甚昔¶
齊桓公(小白/齊君名)與管仲鮑叔牙寗戚(齊相/三人皆)四人飲¶
桓公謂叔牙曰盍起為寡人夀乎(曰寡人言寡徳之/為去聲諸侯自稱)¶
(也/人)叔牙奉觴而起曰(捧/奉音)願公無忘出在莒時(初出/桓公)¶
(叔為之傳/奔扵莒鮑)使管仲無忘束縛於魯時(管仲讎也請得/桓公立謂魯曰)¶
<pb:KR2e0006_SBCK_003-4b>¶
(迎受之及堂阜而脱桎梏/甘心醢之管仲請囚叔牙)使寗戚無忘飯牛車下時¶
(鯉魚長尺半生不遭堯與舜禪短布單衣纔至骭從/甯戚嘗&KR0049;桓公出扣牛角歌曰南山矸白石爛中有)¶
(公遂召之為相/昏飯牛至夜半)桓公避席而謝曰寡人與二大夫能¶
無忘夫子之言則社稷不危矣太宗謂徵曰朕必不¶
敢忘布衣時公不得忘叔牙之為人也(年髙昌王麴/按通鑑十三)¶
(共擊之上徴其臣阿史那矩文泰不遣中國人在突/文泰遏絶西域朝貢伊吾既内属高昌又與西突厥)¶
(焉耆上遣使責之文泰語不遜扵是詔侯君集等擊/厥者或奔高昌詔使歸之亦不遣又與西突厥共破)¶
(抵大漠皆為州縣凢東西九千五百一十里南北一/之遂降由此唐地東極于海西至焉耆南盡林邑北)¶
(為唐之極盛焉/萬九百一十八里)¶
(賢相都俞吁咈扵一堂之上凛乎儆戒之言以/愚按唐虞之世雍熈泰和帝治之極盛也聖君)¶
<pb:KR2e0006_SBCK_003-5a>¶
(盛也今觀高昌既平土宇極盛太宗有兢兢保/聖君賢相夫豈有是哉兹所以保雍熈泰和之)¶
(太平之盛也然古帝王傳心之學其要在扵欽/治之言魏徴有諄諄鍳戒之意兹所以成貞觀)¶
(本原一心之妙用聖神之能事學問之極功帝/而儆戒之際尤謹於欽之一辭盖敬者萬化之)¶
(&KR0014;無怠無荒謹終如始為上人者佩太宗君臣/王授受之懿在此其發於言者皆由於心也故)¶
(惟貞觀可以進扵三代之上矣/鑒戒之言體帝王心學之要則豈)¶
貞觀十四年特進魏徴上䟽曰臣聞君為元首臣作¶
股肱齊契同心合而成體體或不備未有成人然則¶
首雖尊高必資手足以成體君雖明哲必藉股肱以¶
致理禮云人以君為心君以人為體心莊則體舒心¶
肅則容敬(篇之辭/禮緇衣)書云元首明哉股肱良哉庶事康¶
<pb:KR2e0006_SBCK_003-5b>¶
哉元首叢脞哉股肱惰哉萬事墮哉(陶&KR0435;歌之辭/墮音隳虞書臯)¶
然則委棄股肱獨任胸臆具體成理非所聞也夫君¶
臣相遇(後同/夫音扶)自古為難以石投水千載一合以水¶
投石無時不有其能開至公之道申天下之用内盡¶
心膂(旅/音)外竭股肱和若鹽梅(若作和羮爾惟鹽梅/商書高宗命傅説曰)固¶
同金石者非惟高位厚秩在於禮之而已昔周文王¶
遊於鳳凰之墟韈系解顧左右莫可使者乃自結之¶
豈周文之朝盡為俊乂聖明之代獨無君子者哉但¶
知與不知禮與不禮耳是以伊尹有莘之媵臣韓信¶
項氏之亡命殷湯致禮定王業於南巢漢祖登壇成¶
<pb:KR2e0006_SBCK_003-6a>¶
帝功於垓下若夏桀不棄於伊尹項羽垂恩於韓信¶
寧肯敗已成之國為滅亡之虜乎(姓尹字也伊尹名/媵音胤垓音該伊)¶
(名送女曰媵湯妃有莘氏之女也史記謂伊尹欲行/摯湯三聘之遂佐湯伐桀放桀扵南巢之地有莘國)¶
(道盖戰國時有為此説者韓姓信名也淮陰人數以/道以致君而無由乃為有莘氏之媵臣説湯致扵王)¶
(日齋戒設壇&KR0163;拜信為大將後圍羽於垓下之地/䇿干項羽羽弗聽信亡歸漢高祖用蕭何言於是擇)¶
又㣲子骨肉也受茅土於宋箕子良臣也陳洪範於¶
周仲尼稱其仁莫有非之者(子紂之庶兄諌紂不聽/微箕二國名子爵也㣲)¶
(不聽被囚為奴武王即位訪之箕子為陳洪範九疇/遂去之武王克商封㣲子於宋箕子紂之諸父諌紂)¶
(比干諫而死子曰殷有三仁焉/論語曰㣲子去之箕子為之奴)禮記稱魯穆公問於¶
子思曰(思孔子之孫名伋/穆公魯君名顯子)為舊君反服古歟(聲/為去)子¶
<pb:KR2e0006_SBCK_003-6b>¶
思曰古之君子進人以禮退人以禮故有舊君反服¶
之禮也今之君子進人若將加諸膝退人若將隊諸¶
泉(高祖諱故以泉代淵/隊音墜泉禮作淵盖避)毋為戎首不亦善乎又何¶
反服之禮之有(篇之辭/禮檀弓)齊景公問於晏子曰忠臣之¶
事君如之何晏子對曰有難不死(後同/難去声)出亡不送¶
公曰裂地以封之䟽爵而待之(声/䟽平)有難不死出亡¶
不送何也晏子曰言而見用終身無難臣何死焉諌¶
而見納終身不亡臣何送焉若言不見用有難而死¶
是妄死也諫不見納出亡而送是詐忠也春秋左氏¶
傳曰(所作而左氏為傳/傳去聲春秋孔子)崔杼弑齊莊公(武子也莊公/崔杼齊臣崔)¶
<pb:KR2e0006_SBCK_003-7a>¶
(光/名)晏子立於崔氏之門外其人曰死乎曰獨吾君也¶
乎哉吾死也曰行乎曰吾罪也乎哉吾亡也故君為¶
社稷死則死之(後同/為去聲)為社稷亡則亡之若為已死¶
為已亡非其親暱誰敢任之門啓而入枕尸股而哭¶
興三踊而出(左傳襄公二十五年/枕去聲踊音勇事見)孟子曰君視臣如¶
手足臣視君如腹心君視臣如犬馬臣視君如國人¶
君視臣如糞土臣視君如㓂讎(宣王之辭/孟子告齊)雖臣之事¶
君無二志至於去就之節當緣恩之厚薄然則為人¶
主者(後同/為如字)安可以無禮於下哉竊觀在朝群臣當¶
主樞機之寄者或地隣秦晉或業與經綸(預/與音)並立¶
<pb:KR2e0006_SBCK_003-7b>¶
事立功皆一時之選處之衡軸(声/䖏上)為任重矣任之¶
雖重信之未篤則人或自疑人或自疑則心懷茍且¶
心懷茍且則節義不立節義不立則名敎不興名敎¶
不興而可與固太平之基保七百之祚未之有也又¶
聞國家重惜功臣不念舊惡方之前聖一無所間(声/去)¶
然但寛於大事急於小罪臨時責怒未免愛憎之心¶
不可以為政君嚴其禁臣或犯之況上啓其源下必¶
有甚川壅而潰其傷必多欲使凡百黎元何所措其¶
手足此則君開一源下生百端之變無不亂者也禮¶
記曰愛而知其惡憎而知其善(禮篇辭/禮曲禮)若憎而不知¶
<pb:KR2e0006_SBCK_003-8a>¶
其善則為善者必懼愛而不知其惡則為惡者寔繁¶
詩曰君子如怒亂庶遄沮(言篇之辭/詩小雅巧)然則古人之震¶
怒將以懲惡當今之威罰所以長姦(後同/長音掌)此非唐¶
虞之心也非禹湯之事也書曰撫我則后虐我則讎¶
(誓師之辭/周書武王)荀卿子(尊之&KR0197;著書曰荀子/名况趙人卿者時人相)曰君舟也¶
人水也水所以載舟亦所以覆舟(而荀子述之也/此本家語之辭)故¶
孔子曰魚失水則死水失魚猶為水也故唐虞戰戰¶
慄慄日慎一日安可不深思之乎安可不熟慮之乎¶
夫委大臣以大體責小臣以小事為國之常也為理¶
之道也今委之以職則重大臣而輕小臣至於有事¶
<pb:KR2e0006_SBCK_003-8b>¶
則信小臣而疑大臣信其所輕疑其所重將求至理¶
豈可得乎又政貴有恒不求屢易今或責小臣以大¶
體或責大臣以小事小臣乗非𫠦據(声/乗平)大臣失其¶
所守大臣或以小過𫉬罪小臣或以大體受罰職非¶
其位罰非其辜欲其無&KR0059;求其盡力不亦難乎(字/難如)¶
小臣不可委以大事大臣不可責以小罪任以大官¶
求其細𬨨刀筆之吏順㫖承風舞文弄法曲成其罪¶
自陳也則以為心不伏辜不言也則以為𫠦犯皆實¶
進退惟咎莫能自明則茍求免禍大臣茍免則譎詐¶
萌生譎詐萌生則矯偽成俗矯偽成俗則不可以臻¶
<pb:KR2e0006_SBCK_003-9a>¶
至理矣又委任大臣欲其盡力毎官有所避忌不言¶
則為不盡若舉得其人何嫌於故舊若舉非其任何¶
貴於踈逺待之不盡誠信何以責其忠恕哉臣雖或¶
有失之君亦未為得也夫上之不信於下必以為下¶
無可信矣若必下無可信則上亦有可疑矣禮曰上¶
人疑則百姓惑下難知則君長勞(篇之辭/禮緇衣)上下相疑¶
則不可以言至理矣當今群臣之内逺在一方流言¶
三至而不投杼者(同姓名者殺人人告其母母織自/秦甘茂告秦王曰魯人有與曾參)¶
(曾參王之信臣不如其母疑臣者非特三人臣恐大/若三人告之其母投杼下機踰墻而走臣之賢不及)¶
(杼也/王之投)臣竊思度(切/待洛)未見其人夫以四海之廣士¶
<pb:KR2e0006_SBCK_003-9b>¶
庶之衆豈無一二可信之人哉蓋信之則無不可疑¶
之則無可信者豈獨臣之過乎夫以一介庸夫結為¶
交友以身相許死且不渝況君臣契合寄同魚水若¶
君為堯舜臣為稷契(播時百榖命契曰汝作司徒敬/音泄稷農官舜命棄曰汝后稷)¶
(敎/敷五)豈有遇小事則變志見小利則易心哉此雖下¶
之立忠未有明著亦由上懷不信待之過薄之𫠦致¶
也豈君使臣以禮臣事君以忠乎以陛下之聖明以¶
當今之功業誠能博求時俊上下同心則三皇可追¶
而四(書序以伏羲神農黄帝為三皇一説謂天皇地/三皇史記謂庖犧氏女媧氏神農氏也孔安國)¶
(詳孰是/皇人皇未)五帝可俯而六矣夏殷周漢夫何足數(声/上)¶
<pb:KR2e0006_SBCK_003-10a>¶
太宗深嘉納之¶
(國出奔且大臣之所任者大小臣之所任者小而/范氏祖禹曰昔衛獻公捨大臣而與小臣謀故失)¶
(偏聽之蔽鮮有不敗事者也/以小謀大以逺謀近此人君)¶
(知此然後能任君子去小人納忠諫察奸言以太/唐氏仲友曰此魏徵論聽納任用之要人君必先)¶
(領鄭公之諫而非諫之左挈右提則移扵小人惑/宗之聰明惟其道學之淺至扵聽言任用之間數)¶
(於貞觀者於格非近之矣/於奸言多矣此徵最有功)¶
(於慎終如始之言至此䟽復以君臣同心一體/愚按太宗於是臨御乆矣魏徴竭誠進諌惓惓)¶
(愛君亦云至矣且終之曰三皇可追而四五帝/詳譬而曲陳之甚若致戒於庸君常主之前其)¶
(之徳蔑以加矣嘗觀典謨所陳都俞吁咈於一/可俯而六夏殷周漢夫何足數皇道尚矣五帝)¶
(領則在欽哉之一言君臣同心其在是也魏徴/堂之上始而克艱之戒終之明良之歌而其要)¶
<pb:KR2e0006_SBCK_003-10b>¶
(所謂責難於君者歟/四三皇六五帝之說亦)¶
貞觀十六年太宗問特進魏徴曰朕克己為政仰企¶
前烈至於積徳累仁豐功厚利四者常以為稱首朕¶
皆庶幾自勉(声/幾平)人苦不能自見不知朕之所行何¶
等優劣徴對曰徳仁功利陛下兼而行之然則内平¶
禍亂外除戎狄是陛下之功安諸黎元各有生業是¶
陛下之利由此言之功利居多惟徳與仁願陛下自¶
&KR0416;不息必可致也¶
(亦未得為知言也盖徳仁本也功利用也有徳/愚按太宗以徳仁功利岐而言之而魏徴之對)¶
(也外徳與仁而言功利則非聖賢所謂功利矣/與仁則功利在其中所謂不求利而未嘗不利)¶
<pb:KR2e0006_SBCK_003-11a>¶
(已矣正以仁義乃所以利之言仁義而利在其/昔孟子告梁惠王曰王何必曰利亦有仁義而)¶
(利莫大焉政恐未之能爾/中也積徳累仁則豐功厚)¶
貞觀十七年太宗謂侍臣曰自古草創之主至于子¶
孫多亂何也司空房𤣥齡曰此為㓜主(声/為去)生長深¶
宫(掌/長音)少居富貴(声/少去)未嘗識人間情偽理國安危¶
所以為政多亂太宗曰公意推過於主朕則歸咎於¶
臣夫功臣子弟(扶/夫音)多無才行(声/去)藉祖父資䕃遂處¶
大官(声/䖏上)徳義不修奢縱是好(声/去)主既㓜弱臣又不¶
才顚而不扶豈能無亂隋煬帝錄宇文述在藩之功¶
擢化及於高位不思報效翻行弑逆(述之子為右屯/化及隋相字文)¶
<pb:KR2e0006_SBCK_003-11b>¶
(自立稱許帝二年竇建徳破化及於聊城殺之/衛將軍武徳初弑煬帝於江都立秦王浩復殺浩)此¶
非臣下之過歟朕發此言欲公等戒朂子弟使無&KR0317;¶
過即家國之慶也太宗又曰化及與𤣥感即隋大臣¶
受恩深者子孫皆反其故何也(為大將大業九年起/𤣥感隋相楊素之子)¶
(宇文述等討之遂敗死/兵黎陽圍東都隋主命)岑文本對曰君子乃能懷徳¶
荷恩(声/荷去)𤣥感化及之徒並小人也古人所以貴君¶
子而賤小人太宗曰然¶
(盖諸侯有大臣輔佐自非甚無道者皆足継其/愚按古者諸侯有世封公卿大夫無世官何也)¶
(周盛世自諸侯入為公卿必若呂伋召虎而後/先世公卿大夫一非其人民有受其害者矣有)¶
(帝無道事不師古𤣥感化及之禍自取之耳太/可也自兩漢以來未聞宰相大臣有世官者煬)¶
<pb:KR2e0006_SBCK_003-12a>¶
(深宫不識人間情偽所以多亂其説是矣太宗/宗問守成之君何以多亂𤣥齡以為㓜主生長)¶
(觀太宗之後近而高宗中宗之昏庸逺而穆敬/迺歸咎於功臣之子弟則愚不知其何説也今)¶
(自取豈功臣子弟之罪乎/懿僖之謬戻馴致亂亡咸其)¶
　　　擇官第七(一章/凡十)¶
貞觀元年太宗謂房𤣥齡等曰致理之本惟在於審¶
量才授職(後同/量平声)務省官員故書稱任官惟賢才又¶
云官不必備惟其人(之辭/商周書)若得其善者雖少亦足¶
矣其不善者縱多亦奚為古人亦以官不得其才比¶
於畫地作餅不可食也詩曰謀夫孔多是用不就(小/詩)¶
(篇之辭/雅小旻)又孔子曰官事不攝焉得儉(孔子言管仲之/焉於䖍切論語)¶
<pb:KR2e0006_SBCK_003-12b>¶
(辭)且千羊之皮不如一狐之腋(子觀我治秦也孰與/史記商君問趙良曰)¶
(之腋千人之諾諾不如一士之諤諤/五羖大夫賢良曰千羊之皮不如一狐)此皆載在&KR0052;¶
典不能具道當須更併省官貟使得各當所任(之當/各當)¶
(声/去)則無為而理矣卿宜詳思此理量定庶官貟位玄¶
齡等由是所置文武緫六百四十貟太宗&KR0025;之因謂¶
玄齡曰自此儻有樂工雜𩔖假使術逾儕軰者只可¶
特賜錢帛以賞其能必不可超授官爵與夫朝賢君¶
子(扶/夫音)比肩而立(鼻/比音)同坐而食遣諸衣冠以為恥¶
累(進官貟不充省符下諸州差人赴選勒赴省選集/良偽切按通鑑唐初士大夫以亂離之後不樂仕)¶
(稱之上謂玄齡曰官在得人不在貟多命併省留文/者七千餘人吏部劉林甫随林銓叙各得其𫠦時人)¶
<pb:KR2e0006_SBCK_003-13a>¶
(定制七百三十員曰吾以此待天下賢材足矣/武緫六百四十三員百官志曰太宗省内外官)¶
(事任人事省則職省故有有職而無官後世以人/朱氏黼曰有事則有職有職則有官理也古人以)¶
(非廢事也或一官而兼數職有官而無職非增事/任官人増則官増故有有官而無職有職而無官)¶
(周禮名存而實不備職具而官不除者尚多貞觀/也或一職而任數人周官雖多非皆具員也考之)¶
(一流品杜將來哉其後宰相或至數人員外官至/之制非不甚美矣然員外置已見於當時將何以)¶
(弊未必非太宗啓之/二千餘員其末流之)¶
(古之建官簡矣然九官四岳十二牧實二十五/愚按唐虞稽古建官惟百夏商官倍亦克用乂)¶
(者也周官三百六十緫計六萬三千六百有竒/人而書稱二十二人盖亦有以一人而兼二職)¶
(稱召公以太保兼冢宰畢公以太師兼司馬盖/周之建官雖多然周禮者周公未行之書也書)¶
(無攝事太宗深懲斯弊省内外官文武緫六百/亦有以一人而兼二職者也後世建官既冗復)¶
<pb:KR2e0006_SBCK_003-13b>¶
(以僕射而兼領度支魏徴以侍中而兼東宫官/四十員自後世觀之可謂省之極矣然房亥齡)¶
(善政當以省官為首何也易於選擇上不至於/盖亦有以一人而兼二職者矣愚嘗論貞觀之)¶
(事茍免之患員數不多無紛更生事之憂官冗/失人俸禄易供下不憂於厚歛權任專一無避)¶
(職分於三司監軍侵監司之權州將奪太守之/則四者反是厥後兵部之職分於樞宻戸部之)¶
(貞觀之善政隳矣夫後世之天下猶貞觀之天/任員外之置多於正員墨敕斜封數逾千百而)¶
(奔競二曰裁嬖幸盖奔競之風盛則員多而闕/下太宗何以致是哉切謂其大要有二一曰息)¶
(施官不得以不增也斯二者省官之本也有志/少官不得以不增也嬖倖之門多則私恩無所)¶
(亦反其本而已/於貞觀之治者盍)¶
貞觀二年太宗謂房𤣥齡杜如晦曰公為僕射當助¶
朕憂勞廣開耳目求訪賢哲比聞公等(鼻/比音)聽受辭¶
<pb:KR2e0006_SBCK_003-14a>¶
訟日有數百此則讀符牒不暇安能助朕求賢哉因¶
敕尚書省(貞觀中以太宗曾為之故缺而不置其次/唐制尚書謂之都省置令一人典領百官)¶
(皆會決焉凢符移闗牒必遣於都省乃下天下大事/左右僕射各一人左右丞各一人其属有六部庶務)¶
(上都省/不决者皆)細碎務皆付左右丞(紀正省内劾御史舉/唐制掌辨六官之儀)¶
(焉兵刑工三部右丞緫焉/不當者吏戸禮三部左丞緫)惟寃滯大事合聞奏者¶
闗於僕射¶
(可謂能任以其職矣書曰惟説式克欽承旁招俊/范氏祖禹曰太宗責宰相以求賢而不使親細務)¶
(治簿書期㑹百吏之事豈所謂相乎/乂列于庶位此相之職也茍不務此而)¶
(為不可雖賢如房杜亦且行之何也其説有五無/胡氏寅曰宰相受詞既非古制然當之者未有以)¶
(則不敢當權而以吏事自為者二也才用粗淺熟/經濟之畧姑以是為勤於所職者一也人君明察)¶
<pb:KR2e0006_SBCK_003-14b>¶
(治本而責成於叢脞因以奉承之者四也實侵大/於有司之務躐躋其任益以勉勉者三也上不知)¶
(必不肯然矣房杜之才非能賢於太宗故太宗如/權故治文案以助其君者五也若誠知宰相職分)¶
(高宗成王之事也/是而止固不能為太甲)¶
(位愈尊其事愈要其任愈逸其位愈卑其事愈詳/唐氏仲友曰王省惟歲卿士惟月師尹惟日盖其)¶
(矣責宰相以廣耳目訪賢才亦當矣雖然廣耳目/其任愈勞太宗以細務属左右丞大事闗僕射當)¶
(人而叅之以封倫楊師道之属可乎是知宰相之/訪賢才坐論大事在房杜任之尚恐未能無愧古)¶
(宰相之道也/職而未得擇)¶
(此君相之要道也受詞誠非為相之體然大臣/愚按人主之職在論一相一相之職在任百官)¶
(老大臣也克勤小物弼亮四世小物非細務乎/慮四方豈惟高虛拱揖以自居哉畢公周之元)¶
(子理隂陽下遂萬物之宜此言固大矣然錢榖/昔陳平不答錢榖决獄之問而曰宰相上佐天)¶
<pb:KR2e0006_SBCK_003-15a>¶
(司命二公之所當叅聽者也此皆裁成輔相以/國計民命所関冢宰之所制者也獄者生民之)¶
(邪太宗敕宰相勿親細務特不可下行有司之/左右生民者而曰宰相不當知則所職者何事)¶
(天子有古人之相業在/事耳克勤小物以弼亮)¶
貞觀二年太宗謂侍臣曰朕毎夜恒思百姓間事或¶
至夜半不寐惟恐都督(督掌督諸州兵馬甲械城隍/唐制武徳七年改緫管曰都)¶
(緫判府事/鎮戍粮廩)刺史(篇註/見前)堪養百姓以否故於屏風上録¶
其姓名坐卧恒看在官如有善事亦具列於名下朕¶
居深宫之中視聽不能及逺𫠦委者惟都督刺史此¶
軰實理亂𫠦繫尤須得人¶
(民生至不輕也漢宣帝謂與我共理者惟良二/愚按自秦罷侯置守之後郡守古諸侯其関繫)¶
<pb:KR2e0006_SBCK_003-15b>¶
(者矣然宣帝以刑名繩下故當時固多循吏而/千石太宗謂治民之本在刺史斯言也真知本)¶
(多循吏而無酷吏此又二帝之優劣也/未免有酷吏太宗英明仁恕故當時居)¶
貞觀二年太宗謂右㒒射封徳彛曰致安之本惟在¶
得人比來(鼻/比音)命卿舉賢未嘗有𫠦推薦天下事重¶
卿宜分朕憂勞卿既不言朕將安寄對曰臣愚豈敢¶
不盡情但今未見有奇才異能太宗曰前代明王使¶
人如器皆取士於當時不借才於異代豈得待夢傅¶
説(所見視群臣百吏皆非也乃使營求之野得説於/音悦傅説商賢相也武丁夢得聖人名曰説以夢)¶
(為相/巖中立)逢吕尚(伯將出獵卜之曰所獲非龍非彲非/吕周太公也本姓姜從其封姓周西)¶
(陽與語大悦遂載與俱歸立為師/虎非羆覇王之輔果遇太公於渭之)然後為政乎且¶
<pb:KR2e0006_SBCK_003-16a>¶
何代無賢但患遺而不知耳徳彛慙赧而退(切愧態/赧奴版)¶
(所懸此官極須妙選公直倫未對帝曰戴胄忠直每/也按史傳繫元年二月帝謂封倫曰大理之職人命)¶
(又謂倫曰云云/事用心即其人也)¶
(大群任之衆可容一日乏才乎然人之才有&KR0014;有/孫氏甫曰大臣之職薦達人才固非細事天下之)¶
(未推薦但言無奇才異&KR0014;上欲欺主之明下欲蔽/不&KR0014;器而使之衆職舉矣豈有人主責其舉賢己)¶
(三保位固寵常懼失之以賢者既用必建立功業/天下之善此真姦人也盖姦人不樂進賢其情有)¶
(&KR0014;固其情一也姦人立&KR0059;必人附己乃引之賢者/掩己之名見己之過名滅過露則位不&KR0014;保寵不)¶
(不知己之恩不知恩則不為己之黨其情二也姦/進退以道不肯趨附姦人以謂不附己而引之則)¶
(而進之或有大過為已之累其情三也封倫之情/人心既不公知人不明雖遇賢才不&KR0014;深識慮引)¶
(辭可謂&KR0014;照姦人之情者也人主&KR0014;照姦人之情/正在於此太宗以前代未常乏人折之使慙懼無)¶
<pb:KR2e0006_SBCK_003-16b>¶
(進矣/則賢者)¶
(乆無所舉人主詰之是也若出此令而委之房杜/胡氏寅曰舉賢才而效之君大臣職也為大臣而)¶
(封倫且取人以身不誣之理也倫非賢者安能知/王魏非惟丕應徯志亦必各得其人矣乃以望於)¶
(無知人之鑒而太宗於倫亦初不知其姦邪也信/賢若舉其𩔖集于朝廷豈非大憂乎是則非特倫)¶
(難哉/知人之)¶
(其主得群臣表䟽則屛而不奏鞫獄用法則峻/愚按封倫謟佞人也其在隋附麗虞世基諂順)¶
(以隆而孤隋之政日以壞皆倫所為也以若所/文深刻論功行賞則抑削就薄故世基之寵日)¶
(異能盖未有如已者耳是猶以隋事唐也太宗/為烏知所謂舉善薦賢之義哉其曰未有奇才)¶
(説然之人也屛斥有餘地矣/雖愧於知人之明幸不惑其)¶
貞觀三年太宗謂吏部尚書杜如晦曰比見(鼻/比音)吏¶
<pb:KR2e0006_SBCK_003-17a>¶
部擇人惟取其言詞刀筆不悉其景行(後同/去聲)數年之¶
後惡跡始彰雖加刑&KR1229;而百姓已受其弊如何可𫉬¶
善人如晦對曰兩漢取人皆行著郷閭州郡貢之然¶
後入用故當時號為多士今毎年選集(後同/選去聲)向數¶
千人厚貌飾詞不可知悉選司但配其階品而已銓¶
簡之理實𫠦未精𫠦以不能得才太宗乃將依漢時¶
法令本州辟召(声/令平)㑹功臣等將行世封事遂止¶
(升之學大樂正升之司馬司馬辨論官材論定/愚按古者取士之法郷論秀士升之司徒司徒)¶
(仕之前凢經四級已仕之後又&KR0052;三級其詳且/然後官之任官然後爵之位定然後禄之盖未)¶
(法皆茍焉而已今觀太宗問如何可𫉬善人大/重如此故嘗謂後世取人之道不&KR0014;復成周之)¶
<pb:KR2e0006_SBCK_003-17b>¶
(以两漢辟召之事為對何其陋哉厥後竟以將/哉問乎如晦政當告以成周取士之法可也乃)¶
(辟召之法又豈足以致成周多士之隆乎/行世封不及施行後世惜焉然使真能行)¶
貞觀六年太宗謂魏徵曰古人云王者須為官擇人¶
(声/為去)不可造次即用(到切/造七)朕今行一事則為天下𫠦¶
觀出一言則為天下𫠦聴用得正人為善者皆勸誤¶
用惡人不善者競進賞當其勞(後同/當去聲)無功者自退¶
罰當其罪為惡者戒懼故知賞罰不可輕行用人彌¶
須慎擇徴對曰知人之事自古為難故考績黜陟(書/虞)¶
(考黜陟幽明/曰三載考績三)察其善惡今欲求人必須審訪其行¶
(後同/去聲)若知其善然後用之設令此人(後同/公平声)不能濟¶
<pb:KR2e0006_SBCK_003-18a>¶
事只是才力不及不為大害誤用惡人假令强幹為¶
害極多但亂代惟求其才不顧其行太平之時必須¶
才行俱兼始可任用¶
(人王者之言也而魏徵之所謂才行者不亦異乎/范氏祖禹曰太宗以治亂在庶官欲進君子退小)¶
(子之才也後世之所謂才者小人之才也周公制/夫才有君子之才有小人之才古之𫠦謂才者君)¶
(言也後世之所謂才者辯給以禦人詭詐以用兵/禮作樂孔子以為才此古人所謂才者兼徳行而)¶
(於世也王者創業垂統敷求哲人以遺後嗣故能/僻邪險詖趨利就事是以天下多亂職斯人之用)¶
(夫有才無行之小人無時而可用退之猶恐其或/長世也豈宜以天下未定而可專用小人之才歟)¶
(之學駮而不純故所以輔導其君者卒不至於三/進也豈可先用而後廢乃取才行兼全之人乎徵)¶
(治也/王之)¶
<pb:KR2e0006_SBCK_003-18b>¶
(明&KR0098;篤誠是以才兼徳而言之也司馬氏曰徳/愚按春秋傳曰髙陽氏有才子八人齊聖廣淵)¶
(之也學者安所折𠂻哉愚聞之孟子曰若夫為/勝才為君子才勝徳為小人是以才對徳而言)¶
(朱子曰孟子專指其發於性者言之故以為才/不善非才之罪也程子曰才禀於氣氣有清濁)¶
(有昏明强弱之不同矣以事理考之程子之言/無不善程子兼指其禀於氣者言之則人才固)¶
(馬氏之言即程子之意也然司馬氏之言宻矣/為宻由此觀之春秋傳之言即孟子之意也司)¶
(是也然謂才行無𫠦分别則將如程子之言何/范氏譏魏徴不當言亂代求才不顧其行其説)¶
貞觀十一年侍御史馬周上䟽曰理天下者以人為¶
本欲令百姓安樂(樂音洛/令平聲)惟在刺史縣令縣令既衆¶
不能皆賢若毎州得良刺史則合境蘇息天下刺史¶
悉稱聖意(聲/稱去)則陛下可端拱巖廊之上百姓不慮¶
<pb:KR2e0006_SBCK_003-19a>¶
不安自古郡守縣令皆妙選賢徳欲有遷擢為將相¶
(後同/並去聲)必先試以臨人或徔二千石(曰二千石/漢世郡守)入為¶
丞相及司徒太尉者朝廷必不可獨重内臣外刺史¶
縣令遂輕其選𫠦以百姓未安殆由於此太宗因謂¶
侍臣曰刺史朕當自簡擇縣令詔京官五品已上各¶
舉一人(論太子諸王定分同一䟽/按史傳此與諫營造奢侈及)¶
(子列爵頒禄非為臣下皆以為民也故擇其人以/孫氏洙曰民者國之本也守令民之本也古者天)¶
(禄以寵利之上之責吏一本於民下之報上一本/牧養之重其任以付責之假其權以安固之厚其)¶
(家重矣輕守令是輕民也民輕則天下國家輕矣/於民則民重矣民重則守令重守令重則天下國)¶
(又出諌大夫補郡吏有治效者璽書勉勵増秩賜/可不慎歟昔漢制郡守入為三公郎官出宰百里)¶
<pb:KR2e0006_SBCK_003-19b>¶
(於是為盛知所重也魏晉以下謂居朝者為要職/金而不輙遷公卿缺則選其尤異者用之故良吏)¶
(也唐之失亦然故内職常遷外選常滯然守宰之/治外者為左遷故吏多貪殘而風俗日壞失所重)¶
(班班可言也/植風迹者猶)¶
(謹舉可也縣令卑而尤衆近民尤甚尤不可不擇/胡氏寅曰刺史至多人君安能徧識人才委大臣)¶
(之則千百賢令亦可致矣人各有才其用不同則/必欲得人使為縣有政績舉其人可也若展轉求)¶
(安能皆得縣令之才乎/識趣各異京官五品以上)¶
(民被害不如悉以才徳選則所得多矣/唐氏仲友曰周之意盖謂察之於己任則)¶
(戸庭也唐虞之時百揆統九官四岳統十二牧/愚按聖人以天下為一家朝廷其堂奥州縣其)¶
(萬邦咸寧何内外之重輕哉唐有天下於重内/故曰内有百揆四岳外有州牧侯伯庶政惟和)¶
(之尤者也以輕心豦之謂之何哉馬周之言其/輕外之時下至縣令士多不屑為之夫令親民)¶
<pb:KR2e0006_SBCK_003-20a>¶
(之言固善矣然刺史録名屏上著政績善惡可/知體要者歟為天下者莫先於謹擇守令太宗)¶
(重之平均朝堂擇刺史都督刺史都督舉縣令/以自擇矣九重之尊豈能周知惟當使内外輕)¶
(也/可)¶
貞觀十一年治書侍御史劉洎以為左右丞宜特加¶
精簡上䟽曰臣聞尚書萬機寔為政本伏尋此選授¶
任誠難是以八座比於文昌(八座漢志曰斯乃文昌/左右僕射及六部是為)¶
(務淵藪/天府衆)二丞方於管轄(典曰掌管轄省事/二丞左右丞也六)爰至曹郎¶
上應列宿(郎官上應列宿/音秀漢明帝曰)茍非稱職(聲/稱去)竊位興譏¶
伏見比來(後同/比音鼻)尚書省詔敕稽停(朞/稽音)文案壅滯¶
臣誠庸劣請述其源貞觀之初未有令僕(僕射也/尚書令及)¶
<pb:KR2e0006_SBCK_003-20b>¶
于時省務繁雜倍多於今而左丞戴胄右丞魏徴並¶
曉達吏方質性平直事應彈舉(平聲/應彈並)無𫠦迴避陛¶
下又假以恩慈自然肅物百司匪懈抑此之由及杜¶
正倫續任右丞頗亦厲下比者綱維不舉並為勲親¶
在位(聲/為去)器非其任功勢相傾凡在官寮未循公道¶
雖欲自强先懼囂謗(浮薄也/囂音枵)𫠦以郎中予奪(聲/予上)帷¶
事諮禀尚書依違不能斷決或紏彈聞奏故事稽延¶
案雖理窮仍更盤下去無程限來不責遲一經出手¶
便渉年載或希㫖失情或避嫌抑理勾司以案成為¶
了不究是非尚書用便僻為奉公莫論當否(平聲當/便論並)¶
<pb:KR2e0006_SBCK_003-21a>¶
(聲/去)互相姑息惟事彌縫且選衆授能非才莫舉天工¶
人代(君代天理物官所治皆天事/虞書曰天工人其代之言人)焉可妄加(䖍切/焉於)至¶
於懿戚元勲但宜優其禮秩或年高及耄(九十曰耄/音冐八十)¶
或積病智昏既無益於時宜當置之以間逸乆妨賢¶
路殊為不可將救兹弊且宜精簡尚書左右丞及左¶
右郎中(目勘稽失知省内𪧐直之事/唐制副二丞所轄諸司事署録)如並得人自¶
然綱維備舉亦當矯正趨競豈惟息其稽滯哉䟽奏¶
尋以洎為尚書左丞¶
(擇賢任職整綱維振稽滯此皆詳練治體深達政/張氏九成曰觀洎以章䟽白尚書非人之弊務欲)¶
(其身宜來者之戒也/本惜乎忠誠憂國不宻)¶
<pb:KR2e0006_SBCK_003-21b>¶
(書令掌典領百官其属有六左右僕射統理六/愚按唐制三省尚書省居其首樞機之要也尚)¶
(部右丞則緫兵部刑部工部其所闗繫豈小哉/官為令之貳皆宰相也左丞則緫吏部户部禮)¶
(而極言委任之弊其陳精簡之方可謂知政本/劉洎以剛直果敢之才當紏彈舉劾之任於是)¶
(以太宗之器使人才後之人主所宜為法也/稱厥職矣太宗即以洎為左丞可謂知人也已)¶
貞觀十三年太宗謂侍臣曰朕聞太平後必有大亂¶
大亂後必有太平大亂之後即是太平之運也能安¶
天下者惟在用得賢才公等既不知賢朕又不可徧¶
識日復一日無得人之理今欲令人自舉(後同/令平聲)於¶
事何如魏徴對曰知人者智自知者明知人既以為¶
難自知誠亦不易(切/以豉)且愚暗之人皆矜能伐善恐¶
<pb:KR2e0006_SBCK_003-22a>¶
長澆競之風(掌/長音)不可令其自舉¶
(之議魏徴以為知人既難自知不易若令自舉/愚按太宗急於得天下之賢於是有令人自舉)¶
(族黨州郷逓逓而考其徳行道藝賔興于王此/恐長澆競之風誠為知言也夫三代盛時比閭)¶
(令人自舉吾見其自鬻而已矣非善論也/所謂郷舉里選也世道已降此制不復乃曰)¶
貞觀十四年特進魏徴上䟽曰臣聞知臣莫若君知¶
子莫若父父不能知其子則無以睦一家君不能知¶
其臣則無以齊萬國萬國咸寧一人有慶必藉忠良¶
作弼俊乂在官則庶績其凝無為而化矣故堯舜文¶
武見稱前載咸以知人則哲多士盈朝元凱翼巍巍¶
之功(舉八元使布五教内平外成/舜舉八凱使主后土百揆時序)周召光煥乎之¶
<pb:KR2e0006_SBCK_003-22b>¶
美(奭為周太保二公夾輔成王/周公名旦武王之弟召公名)然則四岳(掌四岳諸/唐虞官名)¶
(人而緫兼之/侯之事或一)九官(徒臯陶作士垂為共工益掌山澤/舜命禹作司空稷播百榖契為司)¶
(龍作納言是為九官/伯夷為秩宗夔典樂)五臣(下治謂禹稷契臯陶伯益/論語曰舜有臣五人而天)¶
(也)十亂(周公旦召公奭太公望畢公榮公大顚閎天/周書武王曰予有亂臣十人亂治也十人謂)¶
(已先儒以為子無臣母之義盖邑姜也九人治外邑/散宜生南宫适其一文母論語曰有婦人焉九人而)¶
(内/姜治)豈惟生之於曩代而獨無於當今者哉在乎求¶
與不求好與不好耳(聲後同/好並去)何以言之夫美玉明珠¶
(扶/夫音)孔翠犀象大宛之馬(時李廣利破其國獲汗血/宛平聲大宛西域國漢武)¶
(獻/馬以)西旅之&KR0729;(貢&KR0729;犬高八尺曰&KR0729;/西旅西夷國武王時)或無足也或無¶
情也生於八荒之表塗遥萬里之外重譯入貢(聲言/重平)¶
<pb:KR2e0006_SBCK_003-23a>¶
(譯而求也/語不通必重)道路不絶者何哉盖由乎中國之𫠦好¶
也况徔仕者懷君之榮食君之禄率之以義將何徃¶
而不至哉臣以為與之為孝則可使同乎曾參子騫¶
矣(事親若曾子可也論語曰孝哉閔子騫人不間於/曾參字子輿子騫姓閔名損皆孔子弟子孟子曰)¶
(弟之言/其父母昆)與之為忠則可使同乎龍逄比干矣(桀臣/龍逄)¶
(以忠諫見殺/比干紂臣皆)與之為信則可使同乎尾生展禽矣(子/莊)¶
(柱而死展禽魯大夫展獲名禽食邑柳下謚曰惠/曰尾生與女子期扵梁下女子不來水至不去抱梁)¶
與之為㢘則可使同乎伯夷叔齊矣(國君之二子讓/伯夷叔齊孤竹)¶
(伐而餓/國而逃諫)然而今之群臣罕能貞白卓異者盖求之¶
不切勵之未精故也若勗之以公忠期之以逺大各¶
<pb:KR2e0006_SBCK_003-23b>¶
有職分(聲/去)得行其道貴則觀其𫠦舉富則觀其𫠦養¶
居則觀其𫠦好習則觀其𫠦言窮則觀其𫠦不受賤¶
則觀其𫠦不為因其材以取之審其能以任之用其¶
𫠦長揜其𫠦短進之以六正戒之以六邪則不嚴而¶
自勵不勸而自勉矣故説苑曰(字子政楚元王交之/前漢光禄大夫劉向)¶
(著説苑三十篇/後采傳記行事)人臣之行(聲/去)有六正六邪行六正則¶
榮犯六邪則辱何謂六正一曰萌芽未動形兆未見¶
(現/音)昭然獨見存亡之機得失之要預禁乎未然之前¶
使主超然立乎顯榮之處如此者聖臣也二曰虛心¶
盡意日進善道勉主以禮義諭主以長䇿將順其美¶
<pb:KR2e0006_SBCK_003-24a>¶
匡救其惡如此者良臣也三曰夙興夜𥧌進賢不懈¶
數稱徃古之行事(朔/數音)以厲主意如此者忠臣也四¶
曰明察成敗早防而救之塞其間(隙也/去聲)絶其源轉禍¶
以為福使君終以無憂如此者智臣也五曰守文奉¶
法任官職事不受贈遺(聲/去)辭禄讓賜飲食莭儉如此¶
者貞臣也六曰家國昏亂𫠦為不諛敢犯主之嚴顔¶
面言主之過失如此者直臣也是謂六正何謂六邪¶
一曰安官食禄不務公事與代浮沉左右觀望如此¶
者具臣也二曰主𫠦言皆曰善主𫠦為皆曰可𨼆而¶
求主之𫠦好而進之以快主之耳目偷合茍容與主¶
<pb:KR2e0006_SBCK_003-24b>¶
為樂(後同/音洛)不顧其後害如此者諛臣也三曰内實險¶
詖(蔽/音)外貌小謹巧言令色妬善嫉賢𫠦欲進則明其¶
美𨼆其惡𫠦欲退則明其過匿其美使主賞罰不當¶
(聲/去)號令不行如此者奸臣也四曰智足以餙非辯足¶
以行説(税/音)内離骨肉之親外搆朝廷之亂如此者䜛¶
臣也五曰專權擅勢以輕為重&KR0059;門成黨以富其家¶
擅矯主命以自貴顯如此者賊臣也六曰諂主以佞¶
邪䧟主於不義朋黨比周(鼻/比音)以蔽主明使白黑無¶
别(切/彼列)是非無間(聲/去)使主惡布於境内聞於四隣如¶
此者亡國之臣也是謂六邪賢臣處六正之道(聲後/處上)¶
<pb:KR2e0006_SBCK_003-25a>¶
(同)不行六邪之術故上安而下理生則見樂死則見¶
思此人臣之術也禮記曰權衡誠懸不可欺以輕重¶
繩墨誠陳不可欺以曲直規矩誠設不可欺以方圓¶
君子審禮不可誣以姦詐(篇之辭/禮經解)然則臣之情偽知¶
之不難矣又設禮以待之執法以御之為善者䝉賞¶
為惡者受罰安敢不企及乎安敢不盡力乎國家思¶
欲進忠良退不肖十有餘載矣徒聞其語不見其人¶
何哉盖言之是也行之非也言之是則出乎公道行¶
之非則涉乎邪徑是非相亂好惡相攻(後𫠦惡惡之/好惡並去聲)¶
(同)𫠦愛雖有罪不及於刑𫠦惡雖無辜不免於罰此¶
<pb:KR2e0006_SBCK_003-25b>¶
𫠦謂愛之欲其生惡之欲其死者也或以小惡棄大¶
善或以小過忘大功此𫠦謂君之賞不可以無功求¶
君之罰不可以有罪免者也賞不以勸善罰不以懲¶
惡而望邪正不惑其可得乎若賞不遺踈逺罰不阿¶
親貴以公平為規矩以仁義為凖繩考事以正其名¶
循名以求其實則邪正莫𨼆善惡自分然後取其實¶
不尚其華處其厚不居其薄則不言而化朞月而可¶
知矣若徒愛美錦而不為人擇官(聲/為去)有至公之言¶
無至公之實愛而不知其惡憎而遂忘其善徇私情¶
以近邪佞背公道而逺忠良(逺去聲/背音倍)則雖夙夜不怠¶
<pb:KR2e0006_SBCK_003-26a>¶
勞神苦思將求至理不可得也書奏甚嘉納之¶
(曰載采采言知人在於以徳而驗於行事也然/愚按大禹曰知人則哲能官人臯陶為陳九徳)¶
(舉劉向六正六邪之論是則然矣然知人者惟/徳雖有九豈能全哉魏徴進求賢審官之説而)¶
(某臣律之也果君子邪則正人也聖良忠智貞/在於辨君子小人邪正之分固難一一以某臣)¶
(則邪人也具諂奸䜛賊亡國六邪之惡雖未必/直六正之徳雖未必備未必不兼也果小人邪)¶
(君子小人邪正之異何所逃於哲之中乎/備未必不兼也其曰知人則哲則明之極矣)¶
貞觀二十一年太宗在翠㣲宫(置貞觀十年廢是年/在長安縣武徳八年)¶
(方成/復&KR0113;)授司農卿(委積之事/唐制掌倉儲)李緯户部尚書房𤣥齡¶
是時留守京城會有自京師來者太宗問曰𤣥齡聞¶
李緯拜尚書如何對曰但云李緯大好髭鬚更無他¶
<pb:KR2e0006_SBCK_003-26b>¶
語由是改授洛州剌史(南府路/洛州今河)¶
(厥服矣翠㣲宴息聞老臣有大好髭鬚之語旋/愚按太宗至是已倦于勤矣玄齡以𦒿壽俊在)¶
(盖有聞諌而不䏻改者聞諌而能改者斯為善/即改授亦可謂留心治道者也愚觀自古人君)¶
(耳太宗聞而&KR1096;改迨近於不諌亦入者眉山蘇/矣太宗之用李緯玄齡未嘗諌也特&KR0059;有所議)¶
(近於聖詎不信哉/氏謂太宗之從諌)¶
　　　封建第八(章/凡二)¶
貞觀元年封中書令房玄齡為䢴國公兵部尚書杜¶
如晦為蔡國公吏部尚書長孫無忌為齊國公並為¶
第一等食邑實封一千三百戸皇從父淮安王神通¶
(從高祖平京帥典兵宿衞封淮安王/從去聲後同神通與高祖為從兄弟)上言義旗&KR0004;起¶
<pb:KR2e0006_SBCK_003-27a>¶
臣率兵先至(月𫝊檄稱義師故曰義旗神通自長安/隋大業十三年五月高祖起兵太原六)¶
(原從平京師有功/入鄠南山舉兵應太)今𤣥齡等刀筆之人功居第一¶
臣竊不服太宗曰國家大事惟賞與罰賞當其勞(去/當)¶
(同/聲後)無功者自退罰當其罪為惡者咸懼則知賞罰¶
不可輕行也今計勲行賞𤣥齡等有籌謀帷幄畫定¶
社稷之功𫠦以漢之蕭何雖無汗馬指蹤推轂故得¶
功居第一(决帝以蕭何功盛先封酇侯功臣皆曰何/推他曰切漢高祖論功行封群臣爭功不)¶
(夫獵追殺獸者狗也發縱指示者人也諸君徒能得/無汗馬之勞徒持文墨議論顧居臣等上何也帝曰)¶
(人也群臣皆莫敢言/獸耳功狗也何之功)叔父於國至親誠無愛惜但以¶
不可緣私濫與勲臣同賞矣由是諸功臣自相謂曰¶
<pb:KR2e0006_SBCK_003-27b>¶
陛下以至公賞不&KR0059;其親吾属何可妄訴初高祖舉¶
宗正籍弟姪再從三從孩童已上封王者數十人至¶
是太宗謂群臣曰自兩漢已降惟封子及兄弟其踈¶
逺者非有大功如漢之賈澤(荆王從祖昆弟澤為燕/漢高祖封從兄弟賈為)¶
(軍有功/王並為將)並不得受封若一切封王多給力役乃至¶
勞苦萬姓以養已之親属於是宗室先封郡王其間¶
無功者皆降為縣公(一月又按膠東郡王道彦傳云/按本紀降封事係武徳九年十)¶
(太宗即位舉属籍問大臣曰盡王宗子扵天下可乎/唐興務廣藩鎮故從昆弟子自勝衣已上皆爵郡王)¶
(不王如周郇滕漢賈澤尚不得茅土所以别親䟽也/封徳彛曰漢所封惟帝子若親昆弟其属逺非大功)¶
(所以示至公帝曰朕君天下以安百姓不容勞百姓/先朝一切封之爵命崇而力役多以天下為&KR0059;奉非)¶
<pb:KR2e0006_SBCK_003-28a>¶
(降故道彦等並降封公由是言之其初所封郡王者/以養已之親於是䟽属王者皆降為公惟有功者不)¶
(也縣字疑衍/後所降皆郡公)¶
(功徳示天下以至公也豈為一家之&KR0059;哉周公/愚按三代有國大封同姓異姓親親賢賢褒表)¶
(之嫌哉唐封功臣雖非祚土而爵&KR0197;食邑禮典/至親太公異姓皆祚大國以功徳也豈避至親)¶
(説猶有褒表功徳之遺意至如降封宗族弟姪/隆重雖以皇從父之言而亦示以賞不可私之)¶
(以見至公也/以明有功尤足)¶
貞觀十一年太宗以周封子弟八百餘年秦罷諸侯¶
二世而滅呂后欲危劉氏終賴宗室獲安(漢高祖后/吕后名雉)¶
(虗侯劉章因侍宴以軍法斬諸呂一人自是諸呂憚/惠帝母也惠帝崩呂后臨朝欲王諸呂諸呂擅權朱)¶
(益&KR0416;/之劉氏)封建親賢當是子孫長乆之道乃定制以子¶
<pb:KR2e0006_SBCK_003-28b>¶
弟荆州都督荆王元景(六子/高祖第)安州都督吳王恪(宗/太)¶
(也/次子)等二十一人又以功臣司空趙州刺史長孫無忌¶
尚書左㒒射宋州刺史房𤣥齡等一十四人並為世¶
襲刺史禮部侍郎(之貳/尚書)李百藥(病祖母趙以百藥名/字重規定州人㓜多)¶
(是職復授右庶子卒謚曰康/之貞觀初拜中書舍人後遷)奏論駮世封事曰臣聞¶
經國庇民王者之常制尊主安上人情之大方思聞¶
理定之規以弘長代之業萬古不易百慮同歸然命¶
暦有賖促之殊邦家有理亂之異遐觀載籍論之詳¶
矣咸云周過其數(後歴三十七主八百六十七年過/昔成王定𪔂卜世三十卜年七百)¶
(也/其數)秦不及期(二世被弑子嬰降漠不及期也/初秦皇謂二世三世至于萬世後)存¶
<pb:KR2e0006_SBCK_003-29a>¶
亡之理在於郡國周氏以鑒夏&KR0907;之長乆遵皇王之¶
並建維城磐石深根固本雖王綱㢮廢而枝幹相持¶
故使逆節不生宗祀不絶秦氏背師古之訓(商書傅/背音倍)¶
(師古匪説攸聞/説告髙宗曰事不)棄先王之道剪華恃險罷侯置守¶
子弟無尺土之邑兆庶罕共理之憂故一夫號呼而¶
七廟隳祀(河為津自以闗中之固金城千里子孫萬/&KR0197;平聲禮天子七廟賈誼曰斬華為城因)¶
(一夫作難而七廟隳身死人手為天下笑/世之業也秦皇沒山東豪傑並起而亡秦)臣以為自¶
古皇王君臨宇内莫不受命上𤣥冊名帝録締構遇¶
興王之運𣪞憂属啓聖之期雖魏武携養之資(沛人/曹操)¶
(末操子丕受漢禪國&KR0197;魏追&KR0197;操為武皇帝/父嵩為漢中常侍曹騰養子不能審其生出本)漢高¶
<pb:KR2e0006_SBCK_003-29b>¶
徒役之賤(長為縣送徒驪山徒多道亡自度比至必/漢高祖姓劉名邦字季沛人初為泗上亭)¶
(從者十餘人由是起兵/皆亡乃縱所送徒徒中願)非止意有覬覦推之亦不¶
能去也(囬切/推他)若其獄訟不歸(之堯之子而之舜/孟子曰獄訟者不)菁華¶
已竭雖帝堯之光被四表(光顯被及于四外也/虞書賛堯之辭謂徳之)大¶
舜之上齊七政(齊七政謂日月五星也/虞書曰在璿璣玉衡以)非止情存揖¶
讓守之亦不可焉以放勛重華之徳(同重平聲放勛/放上聲勛與勲)¶
(之徳史記因以為堯舜之名/者緫言堯之徳重華者緫言舜)尚不能克昌厥後是¶
知祚之長短必在於天時政或興衰有闗於人事隆¶
周卜世三十卜年七百雖淪胥之道斯極而文武之¶
器尚存斯龜鼎之祚已懸定於杳㝠也至使南征不¶
<pb:KR2e0006_SBCK_003-30a>¶
返(進王御船至中流膠液船觧王沒水中/周昭王徳衰南巡濟于漢人惡之以膠舡)東遷避¶
逼(邑以避戎㓂/周平王東遷雒)禋祀闕如郊畿不守此乃陵夷之¶
漸有累於封建焉(聲/累去)暴秦運距閏餘數終百六(世/秦)¶
(陽九之阨百六之㑹謂莾為閏位百六為漢之阨數/為閏餘百六為周之阨數也漢王莾傳云餘分閏位)¶
(七八百六與三百七十四六乗八之數也六八四十/也律暦志曰易九戹曰初入元百六注易爻有九六)¶
(八十歲也/八合為四百)受命之主徳異禹湯繼世之君才非啓¶
誦(武王之子成王也/啓夏禹之子誦周)借使李斯王綰之軰咸開四履¶
(侯而有四方所履踐之界也/李斯王綰皆秦丞相四履為諸)將閭子嬰之徒俱啓¶
千乗(立為秦王後殺高降漢千乗諸侯之國其地可/將閭秦公子為二世所殺子嬰始皇之孫趙高)¶
(乗者也/出兵車千)豈能逆帝子之勃興抗龍顔之基命者也¶
<pb:KR2e0006_SBCK_003-30b>¶
(之䜟隆凖而龍顔/漢髙祖應赤帝子)然則得失成敗各有由焉而著述¶
之家多守常轍莫不情忘今古理蔽澆淳欲以百王¶
之季行三代之法天下五服之内盡封諸侯(甸侯綏/五服者)¶
(服外又各五百里曰矦服矦服外又各五百里曰綏/要荒也虞夏制王城之外四面各五百里曰甸服甸)¶
(百里曰荒服周制乃分其五服為九見周禮/服綏服外又各五百里曰要服要服外又各五)王畿¶
千里之間俱為采地(曰邦畿千里是也采地者天子/周制天子畿内之地方千里詩)¶
(邑地也/之卿大夫)是則以結繩之化行虞夏之朝(上古結繩/易大傳曰)¶
(虞夏之時已不可行上古之法也/而治後世聖人易之以書契此言雖)用象刑之典治¶
劉曹之末(而典者常也劉漢之姓曹魏之姓言漢魏/虞書曰象以典刑象如天之垂象以示人)¶
(世之法而為治也/之時又豈可以帝)紀綱㢮紊斷可知焉鍥船求劔未¶
<pb:KR2e0006_SBCK_003-31a>¶
見其可(中墜扵水遂刻其舟曰是吾劔所從水也舟/鍥音刻吕氏春秋曰楚人有渉江其劔自舟)¶
(求劔而不其惑乎/已行而劔不行若此)膠柱成文彌多𫠦惑(徃聖之法/&KR0045;子曰以)¶
(膠柱而調瑟/治將来譬猶)徒知問𪔂請隧有懼覇王之師(公三年/左傳宣)¶
(大小輕重對曰在德不在𪔂僖公二十五年晋矦朝/楚子觀兵于周&KR0416;定王使王孫滿勞之楚子問鼎之)¶
(代徳而有二王亦叔父之所惡也/王王享之請隧弗許曰王章也未有)白馬素車無復¶
藩維之援(頸以組白馬素車奉天子璽符降軹道旁/漢高祖初至覇上使人約降秦王子嬰繫)¶
(降/而)不悟望夷之釁(二世望夷宫/秦相趙高弑)未堪羿浞之災(刈浞/羿音)¶
(畋獵信用寒浞浞後殺羿自立爲帝因羿之室生子/夏帝相既立后羿有窮氏篡位帝相徙商丘羿躭于)¶
(後滅奡立帝相子是爲少康/奡奡弑帝相夏之貴臣殺浞)既罹髙貴之殃(魏髙貴/罹音離)¶
(昭擅政遂勒兵誅昭而敗爲昭黨𫠦弑/郷公名髦文帝之孫嗣明帝位六年司馬)寧異申繒¶
<pb:KR2e0006_SBCK_003-31b>¶
之酷(而黜太子申矦怒與繒及犬戎殺王驪山下/周幽王嬖褒姒而廢申后立褒姒之子伯服)此¶
乃欽明昏亂自革安危固非守宰公侯以成興廢且¶
數世之後王室浸㣲始自藩屏(維藩大邦維屏/音餅詩曰价人)化為¶
仇敵家殊俗國異政强陵弱衆暴寡疆&KR0163;彼此干戈¶
侵伐狐駘之役女子盡髽(傳襄公四年邾人莒人伐/莊華切髽麻髪合結也左)¶
(皆髽魯於是乎髽禮記曰魯婦人髽而弔/鄫臧紇救鄫侵邾敗于狐駘國人逆喪者)崤陵之師¶
隻輪不反(戎敗秦師于殽匹馬隻輪無反者/公羊傳僖公二十二年晉人及姜)斯盖略¶
舉一隅其餘不可勝數(下上聲/上平聲)陸士衡(人以聖王經/名機晉吳郡)¶
(五等諸侯論/國義在封建著)方規規然云嗣王委其九𪔂凶族據¶
其天邑(棄囯出奔也凶族謂王子頽王子帶王子朝/嗣王謂周惠王襄王悼王也委九𪔂謂三王)¶
<pb:KR2e0006_SBCK_003-32a>¶
<pb:KR2e0006_SBCK_003-33a>¶
宰則殊其憂樂何斯言之妄也封君列國藉其門資¶
忘其先業之艱難輕其自然之崇貴莫不世增&KR0075;虐¶
代益驕侈離宫别舘切漢淩雲或刑人力而將盡或¶
召諸侯而共落陳靈則君臣悖禮共侮徴舒(左傳宣/徴平聲)¶
(二人飲酒于夏氏公謂行父曰徴舒似汝對曰亦似/公九年陳靈公與孔寍儀行父通于夏姬十年公與)¶
(之二子奔楚徴舒夏姬之子也/君徴舒病之公出自其廐而殺)衛宣則父子聚麀終¶
誅壽朔(伋之妻是為宣姜生壽及朔朔與宣姜愬伋/麀音幽牝鹿也聚麀謂無禮也衛宣公納子)¶
(告伋伋曰君命也不可&KR0969;壽竊其節先徃賊殺之伋/於公公令伋之齊使賊先待於隘而殺之壽知之以)¶
(哀之作二子乘舟之詩壽朔當作伋壽/至曰君命殺我壽何罪賊又殺之國人)乃云為已思¶
治豈若是乎(後同/為去聲)内外群官選自朝廷擢士庶以¶
<pb:KR2e0006_SBCK_003-33b>¶
任之澄水鏡以鑒之年勞優其階品考績明其黜陟¶
進取事切砥礪情深或俸禄不入私門(豫章太守清/後漢楊秉爲)¶
(俸不入私門/儉計日受禄餘)妻子不之官舍(守何並爲頴川太守/後漢/爲鉅鹿太)¶
(不入官舍/每之官妻子)班條之貴食不舉火(刺史在任不舉煙/後漢左雄爲冀州)¶
(乾飯/火常食)剖符之重居惟飲水(未居官惟飲吳水而已/晉鄧攸爲吳郡太守載)¶
南陽太守弊布褁身(薄食妻子資藏布衾敝袛裯而/後漢羊續爲南陽太守常敝衣)¶
(已)萊蕪縣長凝塵生甑(令家貧里歌曰甑中生塵范/長音掌後漢范丹爲萊蕪縣)¶
(魚范萊蕪/史雲釡中生)專云爲利圖物何其爽歟緫而言之爵¶
非世及用賢之路斯廣民無定主附下之情不固此¶
乃愚知𫠦辨安可惑哉至如滅國弑君亂常干紀春¶
<pb:KR2e0006_SBCK_003-34a>¶
秋二百年間略無寧歲(十四年凢二百四十二年言/春秋始魯隱公元年終哀公)¶
(大數也/二百者舉)次睢咸秩遂用玉帛之君(公十九年宋公/睢音綏左傳僖)¶
(泗有妖神東夷祀之鄫子小國之君乃殺而祭之非/使邾文公用鄫子於次睢之社睢水名此水受汴入)¶
(也/禮)魯道有蕩毎等衣裳之㑹(辭按春秋魯荘公夫人/魯道有蕩詩載驅篇之)¶
(是詩以刺文姜來會齊襄公也/姜氏會齊侯者凢六故齊人作)縱使西漢哀平之際¶
(之子平帝名衎山中孝王之子皆元帝之庶孫/前漢都長/安故/曰西漢哀帝名欣定陶恭王)東洛桓¶
靈之時(章帝曾孫靈帝名宏章帝𤣥孫/後漢都洛陽故曰東洛桓帝名志)下吏&KR0075;暴¶
必不至此為政之理(後同/為如字)可以一言蔽焉伏惟陛¶
下握紀御天膺期啓聖救億兆之焚溺掃氛祲於寰¶
區創業垂統配二儀以立徳發號施令(声/施平)妙萬物¶
<pb:KR2e0006_SBCK_003-34b>¶
而為言獨照神𠂻永懷前古將復五等而修舊制建¶
萬國以親諸侯竊以漢魏以還餘風之弊未盡勛華¶
既徃至公之道斯乖況晉氏失馭㝢縣崩離(氏初受/晉司馬)¶
(遜于宋/魏禪後)後魏乗時華夷雜處(本北狄種改姓元氏/乗平聲後魏拓拔氏)重¶
以闗河分阻吳楚懸隔(聲/重平)習文者學長短從横之¶
術(蹤/從音)習武者盡干戈戰争之心畢為狙詐之階彌¶
長澆浮之俗(掌/長音)開皇在運(帝年&KR0197;/開皇隋文)因藉外家驅¶
御群英任雄猜之數坐移明運非克定之功年踰二¶
紀人不見徳(二十四年/文帝在位)及大業嗣立(帝年&KR0197;/大業煬)世道交¶
喪一人一物掃地將盡雖天縱神武削平㓂虐兵威¶
<pb:KR2e0006_SBCK_003-35a>¶
不息勞止未康自陛下仰順聖慈嗣膺寳暦情深致¶
理綜覈前王雖至道無名言象𫠦紀略陳梗槩實𫠦¶
庶㡬(聲/平)愛敬烝烝勞而不倦大舜之孝也(曰克諧以/虞書稱舜)¶
(不格姦/孝烝烝乂)訪安内竪親嘗御膳文王之徳也(文王之/禮記曰)¶
(内竪之御者曰今日安否何如曰安文王乃喜日中/為世子朝於王季日三鷄&KR0004;鳴而衣服至寢門外問)¶
(上必在視寒煖之節食下問𫠦饍/又至亦如之及莫又至亦如之食)毎憲司讞罪尚書¶
奏獄大小必察枉直咸舉以㫁趾之法易大辟之刑¶
仁心𨼆惻貫徹幽顯大禹之泣辜也(𫟍曰禹出見罪/讞音碾議也&KR0003;)¶
(曰堯舜之民皆以堯舜之心為心寡人之民各自以/人下車問而泣之左右曰罪人不順道何為痛之禹)¶
(是以痛之/其心為心)正色直言虚心受納不簡鄙訥無棄芻蕘¶
<pb:KR2e0006_SBCK_003-35b>¶
帝堯之求諫也(稽于衆舍己從人/訥當作陋虞書曰)弘獎名教勸勵學¶
徒既擢明經於青紫將升碩儒於卿相聖人之善誘¶
也(子循循然善誘人/相去聲論語曰夫)群臣以宫中暑濕&KR0397;饍或乖請¶
移御高明營一小閣遂惜十家之産竟抑子來之願¶
不𠫤隂陽之感以安卑陋之居頃歲霜儉普天饑饉¶
喪亂甫爾倉廩空虛聖情矜愍勤加賑恤竟無一人¶
流離道路猶且食惟藜藿樂徹簨簴(縣鐘皷之拊也/上音筍下音巨)¶
(曰簨縱曰簴/皆以木為之横)言必悽動貌成癯瘦公旦喜於重譯¶
(居攝六年制禮作樂天下和平越裳以三象重譯而/重平聲旦周公名史記曰交趾之南有越裳國周公)¶
(深音使不通故重譯而朝/獻白雉曰道路悠逺山川阻)文命矜其即叙(記以為/文命史)¶
<pb:KR2e0006_SBCK_003-36a>¶
(就也言雍州水土既平而餘功及扵西戎也/禹名夏書曰織皮崑崙析支渠捜西戎即叙即)陛下¶
每見四夷&KR0323;附萬里歸仁必退思進省(切/悉升)凝神動¶
慮恐妄勞中國以求逺方不藉萬古之英聲以存一¶
時之茂實心切憂勞志絶遊幸毎旦視朝(潮/音)聽受無¶
倦智周於萬物道濟於天下罷朝之後引進名臣討¶
論是非(聲/論平)備盡肝膈惟及政事更無異辭纔日昃¶
必命才學之士賜以清間高談典籍雜以文詠間以¶
𤣥言(聲/間去)乙夜忘疲(乙夜讀書何以為人君/太宗嘗曰若不甲夜視事)中宵¶
不𥧌此之四道獨邁徃初斯實生民以來一人而已¶
𢎞兹風化昭示四方信可以朞月之間彌綸天壤而¶
<pb:KR2e0006_SBCK_003-36b>¶
淳粹尚阻浮詭未移此由習之乆難以卒變(猝/卒音)請¶
待斵雕成器以質代文刑措之敎一行登封之禮云¶
畢然後定疆理之制議山河之賞未為晚焉易稱天¶
地盈虛與時消息況於人乎(傳之辭/易豐卦彖)美哉斯言也¶
中書舍人馬周又上䟽曰伏見詔書令宗室勲賢(平/令)¶
(聲)作鎮藩部貽厥子孫嗣守其政非有大故無或黜¶
免臣竊惟陛下封植之者誠愛之重之欲其緒裔承¶
守與國無疆可使世官也何則以堯舜之父猶有朱¶
均之子(子曰啇均皆不肖/堯之子曰丹朱舜之)況下此以還而欲以父¶
取兒恐失之逺矣儻有孩童嗣職萬一驕逸則兆庶¶
<pb:KR2e0006_SBCK_003-37a>¶
被其殃而國家受其敗政欲絶之也則子文之理猶¶
在(自拘於司㓂王思子文之治曰子文無後何以勸/子文楚令尹姓鬭名榖扵菟其孫克黄使齊復命)¶
(其官/善使復)政欲留之也而欒黶之惡已彰(黶名晉大夫/黶音黯欒姓)¶
(在盈乎黶死武子所施沒矣而黶之怨實章後盈見/武子之子也晉士鞅曰欒黶汰虐已甚猶可以免其)¶
(之子也/逐盈黶)與其毒害於見存之百姓(現/見音)則寧使割恩¶
於已亡之一臣明矣然則嚮之𫠦謂愛之者乃適𫠦¶
以傷之也臣謂宜賦以茅土(壇封諸侯取其方面苴/古者天子以五色土為)¶
(立社扵其國/以白茅授之使)疇其户邑必有材行(聲/去)隨器方授則¶
翰翮非强亦可以獲免尤累(切/良偽)昔漢光武不任功¶
臣以吏事𫠦以終全其世者良由得其術也願陛下¶
<pb:KR2e0006_SBCK_003-37b>¶
深思其宜使夫(扶/音)得奉大恩而子孫終其福禄也太¶
宗並嘉納其言於是竟罷子弟及功臣世襲刺史(通/按)¶
(卿大夫咸資俸禄必致厚歛又京畿賦税不多所資/鑑貞觀五年上令群臣議封建魏徴以爲若封建則)¶
(若有警急追兵内地難以奔赴李百藥云云顔師古/畿外若盡封國邑經費頓闕又燕秦趙代俱帶外夷)¶
(互相維持各守其境協力同心足扶京室爲置官寮/以爲不若分王宗子勿令過大閒以州縣雜錯而居)¶
(爲條式一定此制萬代無虞十一月詔宗室勲賢作/皆省司選用法令之外不得擅作威福朝貢禮儀具)¶
(非乆安之道上䟽争之馬周亦上䟽云云會長孫無/鎮藩部云云十三年二月于志寧以爲古今事殊恐)¶
(春冰宗室憂虞如寘湯火緬惟三代封建盖由力不/忌䓁皆不願上表固讓稱承恩以來形影相弔若&KR0130;)¶
(曩弊深協事宜今因臣䓁復有變更恐紊聖朝綱紀/能制因而利之禮樂節文多非已出兩漢罷矦蠲除)¶
(延世之賞致成勦絶之禍良可哀愍願停渙汗之㫖/且後世愚㓜不肖之嗣或抵冐邦憲自取誅夷更因)¶
<pb:KR2e0006_SBCK_003-38a>¶
(臣䓁披荆棘事陛下今海内寧一柰何棄之外州與/賜其性命之恩又因子婦長樂公主固請扵上且言)¶
(後嗣輔朕子孫共傳永乆而公䓁乃復發言怨望朕/遷徙何異上曰割地以封功臣古今通義意欲公之)¶
(歲不同今備録于此亦以見唐世議封建之始末云/豈强公䓁以茅土耶詔停世封刺史與此章𫠦紀年)¶
(也盖自古以來有之聖人不得而廢也周室既衰/范氏祖禹曰柳宗元有言曰封建非聖人意也勢)¶
(以為郡縣三代之制不可復矣必欲法上古而封/併為十二列為六七而封建之禮已亡秦滅六國)¶
(國之弊也况諸侯之後嗣或賢或不肖而必使之/之弱則不足以藩屏&KR0416;則必至扵僭亂此後世封)¶
(時為大順次之三代封國後世郡縣時也因時制/繼世是以一人而害一國也然則如之何記曰禮)¶
(不可用於古也後世如有王者親親而尊賢務徳/宜以便其民順也古之法不可用於今猶今之法)¶
(平而興禮樂矣何必如古封建乃為盛哉/而愛民慎擇守令以治郡縣亦足以致太)¶
(設官分職以為民極之言慨然嘆曰不井田不封/胡氏寅曰太宗嘗讀周官書辨方正位體國經野)¶
<pb:KR2e0006_SBCK_003-38b>¶
(乎夫封建與天下共其利天道之公也郡縣以天/建不足以法三代之治詔群臣議封建其本於此)¶
(莾甚矣而近世蘇范二公亦謂封建不可行始皇/下奉一人人欲之私也魏徴盖未嘗詳考古制鹵)¶
(宗元之言曰封建非聖人意也勢也誠使上古諸/李斯柳宗元之論聖人不能易也嗚呼豈其然乎)¶
(水懐襄民無所定武王周公誅紂伐奄滅國五十/侯已為民害聖人不得已而存之則唐虞之際洪)¶
(制度以為郡縣乃畫壤列土&KR0113;明矦甸之法何哉/皆天下之大變也此數聖人不能因時之變更立)¶
(意也勢也夫為其徳之不可忘是以憫其絶此仁/宗元又曰徳在人者死必奉其嗣故封建非聖人)¶
(私意而歸之勢可乎宗元又曰諸侯國亂天子不/之至義之盡而出扵人心之固然者固非聖人之)¶
(皆先王之制也烏在其不改變乎漢不能制矦王/得變其君夫孟子所言貶國削地六師移之之法)¶
(故事自漢之失爰盎固言之矣豈可舉此以例禹/未萌之惡及大逆不道然後勒兵夷之此非三代)¶
(三公王室有難諸侯或釋位以間王政至其衰也/湯文武所為哉方三代盛時諸侯或自其國入為)¶
<pb:KR2e0006_SBCK_003-39a>¶
(若此類宗元皆略而不稱乃摘取衰微禍亂之一/五伯雖彊大猶且攘夷狄以尊戴天下之共主凢)¶
(屨也宗元又曰湯資三千諸侯以黜夏武資八百/二欲舉封建而廢之是猶見刖者而欲廢天下之)¶
(前要結衆力及成功之後姑息茍安此六國五代/諸侯以翦商故不敢變易也是聖人於未舉兵之)¶
(公之大者公天下自秦始夫謂三代聖王無公心/庸主之所行而謂湯武為之乎宗元又曰封建非)¶
(意以郡縣公天下是飛亷而有比干之忠也一何/以封建自私是伯夷而為盗跖之事也謂秦無私)¶
(夫食禄采地以盡其封域雖聖賢生于其時無以/不𩔖之甚歟宗元又曰諸侯繼世而立又有世大)¶
(亂法度世固多賢也而又有郷舉里選之法有明/立于天下天子聖明公卿必得其人諸侯不敢越)¶
(無賢臣如周之衰秦之季漢魏隋唐之時在位者/明側陋之揚何患乎材之不用也若上無明君下)¶
(雖守宰徧宇内將何救扵此故凢宗元封建論皆/無非小人而興邦之良佐悉沈于民伍不見庸也)¶
(王之治至扵唐虞三代亦無以加矣井天下之田/無稽而不可信也夫為君如堯舜禹湯亦足矣帝)¶
<pb:KR2e0006_SBCK_003-39b>¶
(施其用人主自治不過千里大小相維輕重相制/使民各有以養其生經天下之國使賢才皆得以)¶
(泰恣肆之失是以義䖏利均天下之施故曰封建/外無彊暴侵陵㣲弱不立之患内無廣土衆民奢)¶
(并筦天下之私以自奉故曰郡縣之制人欲之私/之法天下之公也若秦則妬民之兼并而自為兼)¶
(三王之法孰不可行者在人而已矣然欲行封建/也或曰然則封建今可行乎曰何獨封建也二帝)¶
(用扵古猶古之法不可用扵今夫後世之私意妄/先自井田始范子亦惑扵宗元謂今日之法不可)¶
(三王善政良法為則則又何貴扵稽古哉/為固不可行扵古而為天下者不以二帝)¶
(世言治者何敢妄議哉自秦罷矦置守之後田/愚按封建古先哲王公天下之良法美意也後)¶
(漢七國晉八王挻禍尤甚其間悖逆自恣負强/制學制皆非古矣由漢以下封建郡縣參錯若)¶
(終不若郡縣臂指運掉之為得扵是封建是非/梗化者不可勝數而維垣維翰者亦復不少然)¶
(可行周官之法度後世無古先哲王治天下之/之論興焉河南程子曰有闗雎麟趾之意然後)¶
<pb:KR2e0006_SBCK_003-40a>¶
(建之失㢤愚不揆竊謂栁宗元之論固難盡非/本而用古先哲王治天下之具宜致然也豈封)¶
(過不以盛時封建之美䖏為言而以季世之弊/而謂封建非聖人意謂公天下自秦始此誠為)¶
(後世則亦未敢以為知言也封建井田兆於黄/䖏為&KR0003;此誠為偏若胡氏以井田封建可行扵)¶
(故㢤居今之世出宗室而分王之取民田而井/帝畫壄分州綿歴㡬代大備扵周豈一朝夕之)¶
(於古之實也以封建為是者泥於古之名也盍/疆之紛紜轇轕何能有定故以封建為非者昧)¶
(古既逺&KR0096;時施宜郡縣不可易也惟當精擇守/曰彼三代而上之事勢此三代而下之事勢去)¶
(激勸之體古先哲王之美意而行後世之良法/令㧞其有治平之績者加秩而乆任之登進而)¶
(不封建不足以為治/可也毋庸曰不井田)¶
貞觀政要卷第三¶
