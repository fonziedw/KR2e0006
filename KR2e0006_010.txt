# -*- mode: mandoku-view; -*-
#+TITLE: 貞觀政要
#+DATE: 2015-09-11 23:42:51.499327
#+PROPERTY: ID KR2e0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB06n0601-010貞覌政要-卷十.
<pb:KR2e0006_SBCK_010-1a>¶
貞觀政要卷第十　戈直集論¶
　　論行幸三十七　論畋獵三十八¶
　　論灾祥三十九　論慎終四十¶
　　　行幸第三十七(凡四/章)¶
貞觀初太宗謂侍臣曰隋煬帝廣造宫室以肆行幸¶
自西京至東都離宫别館相望道次乃至并州涿郡¶
(今𣵠州路/𨽻腹裏)無不悉然馳道皆廣數百歩種𣗳以飾其¶
傍人力不堪相聚爲賊逮至末年尺土一人非復已¶
有以此觀之廣宫室好行幸(好去/聲)竟有何益此皆朕¶
耳所聞目所見深以自誡故不敢輕用人力惟令(平/聲)¶
<pb:KR2e0006_SBCK_010-1b>¶
百姓安静不有怨叛而已¶
貞觀十一年太宗幸洛陽宫泛舟于積翠池顧謂侍¶
臣曰此宫觀臺沼(觀去/聲)並煬帝所為所謂驅役生人¶
窮此雕麗復不能守此一都以萬人為慮好行幸不¶
息(好去/聲)人所不堪昔詩人云何草不黄何日不行(詩/大)¶
(雅何草不/黄篇之辭)大東小東杼軸其空(詩小雅大/東篇之辭)正謂此也¶
遂使天下怨叛身死國滅今其宫苑盡為我有隋氏¶
傾覆者豈惟其君無道亦由股肱無良如宇文述虞¶
世基裴藴之徒(皆隋/之臣)居髙官食厚禄受人委任惟行¶
謟佞蔽塞聦明欲令其國無危(令平/聲)不可得也司空¶
<pb:KR2e0006_SBCK_010-2a>¶
長孫無忌奏言隋氏之亡其君則杜塞忠讜之言臣¶
則苟欲自全左右有過初不糾舉㓂盗滋蔓亦不實¶
陳㨿此即不惟天道實由君臣不相匡弼太宗曰朕¶
與卿等承其餘弊惟須弘道移風使萬世永賴矣¶
貞觀十三年太宗謂魏徵等曰隋煬帝承文帝餘業¶
海内殷阜&KR0002;能常處關中(處上/聲)豈有傾敗遂不顧百¶
姓行幸無期徑往江都不納董純崔象(皆隋/之臣)等諌諍¶
身戮國滅為天下𥬇雖復帝祚長短委以玄天而福¶
善禍&KR0075;亦由人事朕毎思之&KR0002;欲君臣長乆國無危¶
敗君有違失臣須極言朕聞卿等規諌縱不能當時¶
<pb:KR2e0006_SBCK_010-2b>¶
即從再三思審必擇善而用之¶
貞觀十二年太宗東廵狩將入洛次於顯仁宫宫𫟍¶
官司多被責罰侍中魏徴進言曰陛下今幸洛州爲¶
是舊征行處(爲去聲後/爲其同)庶其安定故欲加恩故老城¶
郭之民未&KR0170;徳恵官司𫟍監多及罪辜或以供奉之¶
物不精(供平/聲)又以不爲獻食此則不思止足志在奢¶
靡旣乖行幸本心何以副百姓所望隋主先命在下¶
多作獻食獻食不多則有威罰上之所好(去/聲)下必有¶
甚競爲無限遂至滅亡此非載籍所聞陛下目所親¶
見爲其無道故天命陛下代之當戰戰慄慄每事省¶
<pb:KR2e0006_SBCK_010-3a>¶
納叅蹤前列昭訓子孫柰何今日欲在人之下陛下¶
若以爲足今日不啻足矣(啻音/翅)&KR0002;以爲不足萬倍於¶
此亦不足也太宗大驚曰非公朕不聞此言自今已¶
後庻幾無如此事(㡬平聲按通鑑係十一年上至𩔰/仁宫宫吏以闕諸待有&KR0013;譴責魏)¶
(徵諌曰云云上驚曰非公不聞此言因謂長孫無忌/等曰朕昔過此買飯而食僦舎而宿今供頓如此豈)¶
(得猶嫌/不足乎)¶
(范氐祖禹曰富而不忘貧則能保其富矣貴而不/忘賤則能保其貴矣夫以萬乗之貴四海之富而)¶
(猶以爲不足何哉&KR0111;其始之賤貧而欲大無窮也/是以髙宗舊勞于外爰曁小人及其即位卒爲賢)¶
(君文王卑服即康功田功周公作書以戒成王&KR0178;/其不知稼穡之艱難而驕逸也漢文有曰朕能任)¶
(衣冠念不至此是以恭儉愛民惟恐煩之鳴呼其/可謂有徳者矣若太宗聞諌而能自省不亦賢乎)¶
<pb:KR2e0006_SBCK_010-3b>¶
(又曰太宗可謂不忘戒矣覩隋之宫室而以謟謏/掩蔽戒羣臣夫知彼之所以亡則圖我之所以存)¶
(而不敢怠矣此三/王之所由興也)¶
(愚按有虞之制五載一廵守成周之盛六年一/時廵肆覲群后大明黜陟恊時月正日同律度)¶
(量衡無非事也其車&KR0025;至為簡省其供給至為/儉約故民以其所行為幸所不行為不幸所謂)¶
(吾王不遊吾何以休是也後世楊廣朱温廵遊/不息始務豊侈其飲食美麗其行宫以供給過)¶
(制為賢能以置頓不𤰅為罷軟州縣承風競為/勞費於是百姓聞車馬之音見羽旄之美舉疾)¶
(首蹙額而相告矣太宗親睹煬帝之禍猶以供/奉不精多所責罰况其餘者乎夫古之廵幸所)¶
(以徇民後之廵幸所以徇己人君欲復虞周廵/守之制苟不先省其車&KR0025;之&KR0070;約其供給之儀)¶
(未有不蹈隋/梁之失者也)¶
　　　畋獵第三十八(凡五/章)¶
<pb:KR2e0006_SBCK_010-4a>¶
秘書&KR0101;虞世南以太宗頗好畋獵(好去/聲)上䟽諌曰臣¶
聞秋獮冬狩盖惟恒典(獮音蘚周禮大司馬仲秋教/治兵以獮田致禽以祀祊仲)¶
(冬教大閲以狩/田致禽以烹烝)射隼從禽備乎前誥(射食亦切隼/荀尹切禽也)伏¶
惟陛下因聽覧之餘辰順天道以殺伐將欲摧班碎¶
掌親御皮軒(田獵之/車也)窮猛獸之窟穴盡逸材之林藪¶
夷兇翦暴以衛黎元收革擢羽用充軍器舉旗効𫉬¶
式遵前古然黄屋之尊金輿之貴八方之所仰徳萬¶
國之所繫心清道而行猶戒衘橜斯盖重慎防微為¶
社稷也(為去/聲)是以馬卿直諌於前(司馬相如字長卿/漢武帝時為&KR0048;嘗)¶
(&KR0025;帝獵長楊帝好自擊熊豕馳/逐野獸相如上䟽諌帝&KR0025;之)張昭變色於後(張昭/字子)¶
<pb:KR2e0006_SBCK_010-4b>¶
(布彭城人為呉主孫權軍師權/嘗乗馬射虎昭變色而諌之)臣誠細微敢忘斯義¶
且天弧星罼(音畢/網也)所殪巳多(殪音翳/殺死也)頒禽賜𫉬皇㤙¶
亦溥伏願時息獵車且韜長㦸不拒蒭蕘之請降納¶
㳙澮之流袒禓徒搏任之群下則貽範百王永光萬¶
代太宗深嘉其言¶
(愚按傳曰春蒐夏苗秋獮冬狩皆於農𨻶以講/武也王制天子無事則嵗三田周禮大閱之制)¶
(獨為詳備則畋獵固古禮也何外作禽荒見於/大禹之訓而不敢盤于遊田乃為文王之徳正)¶
(以畋獵雖古制有因是而勞師耀武妨農害民/者矣况後世萬乗之動供給之繁徴求之夥乎)¶
(太宗身親行陣尅捷奏功其於遊獵固其好尚/必有不遵制而病民者宜世南懇切之諌有以)¶
(動上之/𠫊矣)¶
<pb:KR2e0006_SBCK_010-5a>¶
谷那律(魏州昌樂人貞觀中累遷國子愽士後&KR0118;/課議大夫淹識群書禇遂良稱為九經庫)為¶
諌議大夫嘗從太宗出獵在途遇雨太宗問曰油衣¶
&KR0002;為得不漏對曰能以瓦為之必不漏矣意欲太宗¶
弗數遊獵(數音/朔)大被嘉納賜帛五十叚加以金帶(按/通)¶
(鑑此事係在髙宗永徽元年九月/癸&KR1344;與此異而新舊唐書則同)¶
(唐氏仲友曰谷那律淹識羣書禇遂良嘗稱為九/經庫油衣瓦為不漏之對可見質直盖淹識之士)¶
(難乎質直故三益之友得/一巳善而況兼之者乎)¶
(愚按家語記孔子之言曰忠臣之諌君有五義/焉其五曰諷諌惟度主以行之吾&KR0025;其諷諌乎)¶
(夫所以諷諌者假他事引援而諌者也谷那律/以儒學之臣居諌議之職以瓦為衣之對雖過)¶
(於質直其諷諌之謂乎太宗悅其/直而賞賚之是亦&KR0025;諫之美也)¶
<pb:KR2e0006_SBCK_010-5b>¶
貞觀十一年太宗謂侍臣曰朕昨往懐州(今懐慶路/𨽻腹裏)¶
有上封事者云何為恒差山東衆丁於𫟍内營造即¶
日徭役似不下隋時懐洛以東殘人不堪其命而田¶
獵猶&KR0070;(音/朔)驕逸之主也今者復來懐州田獵忠諌不¶
復至洛陽矣(復音/𦈢)四時蒐田(蒐音搜春曰蒐夏曰/苗秋日獮冬曰狩)旣¶
是帝王常禮今日懐州秋毫不干於百姓凡上書諌¶
正自有常準臣貴有詞主貴能改如斯詆毁有似呪¶
詛侍中魏徴奏稱國家開直言之路所以上封事者¶
尤多陛下親自披閱或冀臣言可取所以僥倖之士¶
得肆其醜臣諌其君甚須折𠂻從容諷諌(從即/容切)漢元¶
<pb:KR2e0006_SBCK_010-6a>¶
帝(名/奭)嘗以酎祭宗廟(酎音紂三重醸酒也/味厚故以薦宗廟)出便門御¶
樓船御史大夫薛廣徳(字長卿/沛郡人)當乘輿免冠曰宜從¶
橋陛下不聽臣言臣自刎以頸血汙車輪(汙去/聲)陛下¶
不入廟矣元帝不恱光禄卿張猛進曰臣聞主聖臣¶
直乘船危(乗平聲/後同)就橋安聖主不乘危廣徳言可聽¶
元帝曰曉人不當如是耶乃從橋以此而言張猛可¶
謂直臣諌君也太宗大悅¶
(愚按魏徴不&KR0145;廣徳之直言而取張猛之直諌/不過順太宗之意而言耳盖嘗聞先儒之言曰)¶
(諌者之委曲君徳未信於人也諌者之剴切君/徳巳信於人也其遜其忤言者之得失則二在)¶
(人主爲進徳之驗則一而已由此觀之諌書詆/毁有似詛呪此正太宗君徳信於人之驗也&KR0002;)¶
<pb:KR2e0006_SBCK_010-6b>¶
(以張猛之諷諌為是則是以漢元/之昏庸期太宗耳豈責難之道乎)¶
貞觀十四年太宗幸同州(今仍舊/𨽻陜西)沙𫟍親格猛獸復¶
晨出夜還(音旋/後同)特進魏徴奏言臣聞書美文王不敢¶
盤于遊田(周書曰文王不敢&KR1083;于/遊田以庶&KR0022;惟正之供)傳述虞箴稱夷羿¶
以為戒(傳去聲左傳魏綘告晉矦曰昔虞人之箴曰/在帝夷羿冐于原獸虞箴如是可不懲乎)¶
昔漢文臨峻坂欲馳下𡊮盎(楚人漢文帝/時為中&KR0048;將)&KR0259;㘘曰聖¶
主不乗危(乗平/聲)不徼幸今陛下騁六飛(馬/名)馳不測之¶
山如有馬驚車敗陛下縦欲自輕柰髙廟何(文帝&KR0025;/覇陵上)¶
(欲西馳下峻坂𡊮盎諌帝曰將軍怯邪盎曰臣聞/千金之子不垂堂百金之子不𠋣衡云云帝乃止)孝¶
武好格猛獸(好去聲/後同)相如進諌力稱烏𫉬(秦武王力/士舉龍文)¶
<pb:KR2e0006_SBCK_010-7a>¶
(鼎/者)捷言慶忌(吴王僚之子/射能捷矢)人誠有之獸亦宜然猝遇¶
逸材之獸駭不存之地雖烏𫉬逄&KR0170;之伎(逄音龐逄/&KR0170;古之善)¶
(射/者)不得用而枯木朽株盡為難矣雖萬全而無患然¶
而本非天子所宜(事見首/章注)孝元帝郊泰畤(郊祀之/壇曰畤)因¶
留射獵薛廣徳(字長卿沛郡人時為/長信少府御史大大)稱&KR0060;見關東困¶
極百姓離災今日撞亡秦之鍾歌鄭衛之樂士卒暴¶
露從官勞倦(從去/聲)欲安宗廟社稷何慿河暴虎未之¶
戒也臣&KR0060;思此數帝心豈木石獨不好馳騁之樂(音/洛)¶
(後/同)而割情屈巳從臣下之言者志存為國(為去聲/後同)不¶
為身也臣伏聞車駕近出親格猛獸晨徃夜還以萬¶
<pb:KR2e0006_SBCK_010-7b>¶
乘之尊闇行荒野踐深林&KR0881;豊草甚非萬全之計願¶
陛下割私情之娯罷格獸之樂上爲宗廟社稷下慰¶
群寮兆庶太宗曰昨日之事偶属塵昏非故然也自¶
今深用爲誡¶
(愚按魏徵諌獵之辭援古&KR0101;今惓惓忠篤比虞/世南奏䟽尤爲墾至切到足以儆動其君之聽)¶
(塵皆之語太宗烏得不爲之感悟/哉若魏徴者可謂能引君於道矣)¶
貞觀十四年冬十月太宗將幸櫟陽(櫟音藥櫟陽今/爲咸寧縣屬奉)¶
(元/路)遊畋縣丞劉仁軌(字正則汴州人初爲陳倉尉部/人魯寜爲折衝都尉豪縦犯法)¶
(縣莫敢屈仁&KR0100;榜殺之太宗召詰責仁軌曰寜辱臣/臣故殺之帝以爲剛直擢咸陽丞累遷給事中武后)¶
(時拜/僕射)以收穫未畢非人君順動之時詣行所上表切¶
<pb:KR2e0006_SBCK_010-8a>¶
諫太宗遂罷獵擢拜仁&KR0100;新安令(新安縣名今仍/舊𨽻河南府路)¶
(按史𫝊太宗校獵同州仁&KR0100;諌曰今兹澍澤霑足百/穀熾茂收&KR0138;十二常日贅調巳有所妨又供獵事繕)¶
(橋治道役雖簡省猶不損數萬少延一旬使埸圃畢/勞陛下六飛徐驅公私交泰上璽書褒納拜新安令)¶
(愚按劉仁&KR0100;一縣丞耳而能效一言之忠動萬/乗之聽其忠君愛民之心有侍&KR0025;之臣所未能)¶
(者可不謂難乎哉盖仁&KR0100;嘗為陳倉尉太宗以/其剛直擢咸陽丞則其受知於太宗有由来矣)¶
(然非太宗有&KR0025;諌之美樂善之誠則仁&KR0100;雖有/剛直之操將安所施哉適足以𫉬罪而已矣仁)¶
(&KR0100;官由州縣而致宰相善致聲譽得吏民懽心/為史傳所稱美出宰百里者可不知所效法邪)¶
　　　災祥第三十九(凡四/章)¶
貞觀六年太宗謂侍臣曰朕比見衆議(比音/鼻)以祥瑞¶
為美事頻有表賀慶如朕本心但使天下太平家給¶
<pb:KR2e0006_SBCK_010-8b>¶
人足雖無祥瑞亦可比徳於堯舜&KR0002;百姓不足夷狄¶
内侵縱有芝草徧街衢鳯凰巢𫟍囿亦何異於桀紂¶
嘗聞石勒時(石勒上黨匈奴人晉元帝/時據襄國稱帝是為後趙)有郡吏燃連¶
理木煑白雉肉喫豈得稱為明主耶又隋文帝深愛¶
祥瑞遣秘書&KR0101;王劭著衣冠在朝堂對考使(去/聲)焚香¶
讀皇隋感瑞經(隋文帝好機祥小&KR0070;王劭言上受命/符瑞甚衆又採歌謡圖䜟佛經文字)¶
(曲加誣餙&KR0103;皇隋靈感志三十卷上令宣示天下劭/集諸州朝集使盥手焚香閉目讀之曲折有聲如歌)¶
(詠經旬朔始徧上/益喜賞賜優洽)舊嘗見𫝊&KR0003;此事實以為可𥬇夫¶
為人君(夫音/扶)當須至公理天下以得萬姓之懽心&KR0002;¶
堯舜在上百姓敬之如天地愛之如父母動作興事¶
<pb:KR2e0006_SBCK_010-9a>¶
人皆樂之(樂音/洛)發號施令(施平/聲)人皆恱之此是大祥¶
瑞也自此後諸州所有祥瑞並不用申奏(按通鑑係/貞觀二年)¶
(又曰嘗有白鵲搆巢於&KR0230;殿槐上合歡如腰鼓左右/稱賀上曰我嘗𥬇隋煬帝好祥瑞瑞在得賢此何足)¶
(賀命毁其/巢於野外)¶
(愚按聖人之作春秋也祥瑞不書惟災異書豈/無意哉夫春秋二百四十二年之間豈無祥瑞)¶
(而不書而有年大有年之書兩見於經盖聖人/特筆也太宗以聦明之資克勤于政不以祥瑞)¶
(為祥瑞而以堯舜之政化為大祥瑞豈無見而/然哉嘗觀文公朱子通鑑綱目貞觀一代皆不)¶
(見祥瑞之書惟貞觀四年以大有年書錄其外/户不閉家給人足斗米三錢之美斯祥瑞之大)¶
(者歟然則太宗之為此言/也非苟言之實&KR0098;蹈之矣)¶
貞觀八年隴右山崩大蛇屢見(音現/後同)山東及江淮多¶
<pb:KR2e0006_SBCK_010-9b>¶
大水太宗以問侍臣秘書&KR0101;虞世南對曰春秋時梁¶
山崩(梁山/晉地)晉矦召伯宗而問焉(晉侯景公名孺/伯宗晉大夫)對曰¶
國主山川故山崩川竭君爲之不舉樂降服乘縵(乗/平)¶
(聲縵音漫謂乗/車之無餙文者)祝幣以禮焉梁山晉所主也晉侯從¶
之故得無害(事見左傳/成公五年)漢文帝元年齊楚地二十九¶
山同日崩水大出令郡國無來獻(令平/聲)施恵於天下¶
(施平/聲)逺近歡洽亦不爲灾後漢靈帝時青蛇見御座¶
晉恵帝時大蛇長三百歩見齊地經市入朝按蛇宜¶
在草野而入市朝所以爲恠耳今蛇見山澤盖深山¶
大澤必有龍蛇亦不足恠又山東之雨雖則其常然¶
<pb:KR2e0006_SBCK_010-10a>¶
隂潜過乆恐有寃獄宜㫁省繫囚庶或當天意且妖¶
不勝徳修徳可以銷變太宗以為然因遣使者(使去/聲)¶
賑恤飢餒申理寃訟多所原宥¶
貞觀八年有彗星見于南方(彗徐醉切見音現後同/彗星妖星也其状如箒)¶
長六丈(一作/六尺)經百餘日乃滅太宗謂侍臣曰天見彗¶
星由朕之不徳政有虧失是何妖也虞世南對曰昔¶
齊景公(名杵/臼)時彗星見公問晏子(晏嬰/也)晏子對曰公¶
穿池沼畏不深起臺榭畏不髙行刑罰畏不重是以¶
天見彗星為公戒耳景公懼而修徳後十六日而星¶
没(十六一/作十三)陛下&KR0002;徳政不修雖麟鳯&KR0070;見(數音/朔)終是¶
<pb:KR2e0006_SBCK_010-10b>¶
無益但使朝無闕政百姓安樂(音/洛)雖有災變何損於¶
徳願陛下勿以功髙古人而自矜大勿以太平漸乆¶
而自驕逸&KR0002;能終始如一彗見未足為憂太宗曰吾¶
之理國良無景公之過但朕年十八便為經綸王業¶
(便為之為/去聲後同)北剪劉武周西平薛舉東擒竇建徳王世¶
充二十四而天下定二十九而居大位四夷降伏(降/音)¶
(杭)海内乂安自謂古來英雄撥&KR0333;之主無見及者頗¶
有自矜之意此吾之過也上天見變良為是乎秦始¶
皇平六國隋煬帝富有四海旣驕且逸一朝而敗吾¶
亦何得自驕也言念於此不覺&KR0357;焉震懼魏徴進曰¶
<pb:KR2e0006_SBCK_010-11a>¶
臣聞自古帝王未有無災變者但能修徳災變自銷¶
陛下因有天變遂能戒懼反覆思量(平/聲)深自尅責雖¶
有此變必不為災也¶
(唐氏仲友曰世南對山壊蛇見大水恐有寃獄枉/繫亦未足以應天變矣詩曰維虺維蛇女子之祥)¶
(唐之女禍其兆先見於此世南名愽學非不知此/顧太宗無女寵之溺無迹可言然獨不能援詩以)¶
(為&KR0003;&KR0145;證於漢靈晉恵乎乃曰蛇見山澤適其所/居以世南之忠直無以發太宗儆懼之意惜哉)¶
(又曰世南論彗星戒驕矜此最中太宗/之病較諸省録纍囚之論大小殊矣)¶
(愚按昔劉向五行傅某事失則某咎徵應&KR0003;者/以為鑿春秋所書災異傅者亦推迹未來之事)¶
(應之&KR0003;者以為拘且妖由人興天事恒象人君/惟當恐懼修省以銷其變固難盡信滛巫瞽史)¶
(之所推測也夫蛇虺固女子之祥也春秋之世/晉有蛇自泉宫出鄭則内蛇與外蛇闘於門之)¶
<pb:KR2e0006_SBCK_010-11b>¶
(外固不見為女禍也唐髙宗昏惑溺愛遂啓女/后專政卒應大蛇之妖彗所以除舊布新也春)¶
(秋之世魯有星孛齊有彗星固不見有所除布/也唐武后肆其凶毒㡬易唐祚卒應彗星之異)¶
(茲二者皆見於貞觀之八年極盛之時也天心/仁愛儆戒之意早已見矣天人之際良可畏哉)¶
貞觀十一年大雨榖水溢衝洛城門入洛陽宫平地¶
五尺毁宫寺十九所漂七百餘家太宗謂侍臣曰朕¶
之不徳皇天降災將由視聽弗明刑罰失度遂使隂¶
陽舛謬雨水乖常矜物罪已載懐憂&KR0357;朕又何情獨¶
甘滋味可令尚食(令平聲尚食/掌御膳之官)㫁肉料進&KR0188;食文武¶
百官各上封事極言得失中書侍郎岑文本上封事¶
曰臣聞開撥亂之業其功旣難守已成之基其道不¶
<pb:KR2e0006_SBCK_010-12a>¶
易(以鼓/切)故居安思危所以定其業也有始有卒(子聿/勿)¶
所以崇其基也今雖億兆乂安方隅寜謐(音/宻)旣承喪¶
亂之後又接凋弊之餘户口减損尚多田疇墾闢猶¶
少覆燾之恩著矣而瘡痍未復徳教之風被矣而資¶
産屢空(去/聲)是以古人譬之種𣗳年祀綿逺則枝葉扶¶
踈&KR0002;種之日淺根本未固雖壅之以黒墳(上/聲)暖之以¶
春日一人摇之必致枯槁今之百姓頗𩔖於此常加含¶
養則日就滋息暫有征役則随日凋耗凋耗旣甚則¶
人不聊生人不聊生則怨氣充塞怨氣充塞則離叛¶
之心生矣故帝舜曰可愛非君可畏非民孔安國曰¶
<pb:KR2e0006_SBCK_010-12b>¶
人以君為命故可愛君失道人叛之故可畏(孔安國/釋虞書)¶
(之/辭)仲尼曰君猶舟也人猶水也水所以載舟亦所以覆¶
舟是以古之&KR0530;王雖休勿休日慎一日者良為此也¶
(為去/聲)伏惟陛下覧古今之事察安危之機上以社稷¶
為重下以億兆在念明選舉慎賞罰進賢才退不肖¶
聞過即改從諌如流為善在於不疑出令期於必信¶
頥神養性省遊畋之娯去奢從儉(去上/聲)減工役之費¶
務静方内而不求闢土載櫜&KR0211;矢而不忘武備(櫜音/臯蔵)¶
(也)凢此&KR0070;者雖為國之恒道陛下之所常行臣之愚¶
昧惟願陛下思而不怠則至道之美與三五比𨺚(三/五)¶
<pb:KR2e0006_SBCK_010-13a>¶
(三皇五/帝也)億載之祚與天地長乆雖使桑榖為妖(史記/商亳)¶
(為祥桑榖共生於朝一暮大拱帝大戊懼問伊陟伊/陟曰臣聞妖不勝徳帝之政其有闕歟帝其修徳大)¶
(戊從之祥桑/枯死而去)龍蛇作孽(五行傳曰皇之不極是為不/建厥咎眊厥極弱時則有龍)¶
(蛇之/孽)雉雊於鼎耳(史記商紀武丁𥙊成湯明日有飛/雉登鼎耳而呴武丁懼祖已曰王)¶
(勿憂先修政事武/丁從之殷道復興)石言於晉地(左傳昭公八年/春石言於晉)猶當¶
轉禍為福變災為祥況雨水之患(雨水一/作水旱)隂陽恒理¶
豈可謂天譴而繫聖心哉臣聞古人有言農夫勞而¶
君子養焉愚者言而智者擇焉輙陳狂&KR0937;伏待斧龯¶
太宗深納其言(養當作食/出文子)¶
(愚按䧏水儆予帝舜所以畏天省已也六事自/責成湯所以反躬致戒也太宗之言雖未能一)¶
<pb:KR2e0006_SBCK_010-13b>¶
(出於誠亦庶㡬乎舜湯之遺意矣惜乎岑文本/之論皆非所以戒其畏天憂民之心而勉其側)¶
(身修行之實也其曰隂陽恒理豈繫聖心/不㡬於傲忽天戒乎豈君臣相儆之道哉)¶
　　　慎終第四十(凡七/章)¶
貞觀五年太宗謂侍臣曰自古帝王亦不能常化假¶
令内安(令平/聲)必有外擾當今逺夷率服百穀豐稔盗¶
賊不作内外寜静此非朕一人之力實由公等共相¶
匡輔然安不忘危理不忘亂雖知今日無事亦須思¶
其終始常得如此始是可貴也魏徴對曰自古已來¶
元首股肱不能備具或時君稱聖臣即不賢或遇賢¶
臣即無聖主今陛下明所以致理向&KR0002;直有賢臣而¶
<pb:KR2e0006_SBCK_010-14a>¶
君不思化亦無所益天下今雖太平臣等猶未以為¶
喜惟願陛下居安思危孜孜不怠耳¶
(愚按昔帝舜之作歌曰股肱喜哉元首起哉百/工熈哉臯陶乃&KR0435;載歌曰元首明哉股肱良哉)¶
(庶事康哉又歌曰元首叢脞哉股肱惰哉萬事/隳哉釋者謂舜之意以人臣樂於趍事赴功則)¶
(人君之治為之興起而百官之功皆廣也臯陶/之意以為君明則臣良而衆事皆安所以勸之)¶
(也君行臣職則臣下&KR0520;怠而萬事廢所以戒之/也虞廷君臣之相與責難者如此雍熈之治所)¶
(以為不可及也太宗之告侍臣謂當今太平非/朕一人之力皆由公等共輔須思終始如一斯)¶
(言也其帝舜作歌之意乎魏徵之對則曰陛下/聖明所以致理&KR0002;有賢臣而君不思化亦為無)¶
(益是猶臯陶勸舜之意也又曰今雖太平臣未/以為喜惟願陛下居安思危孜孜不怠亦猶臯)¶
(陶戒舜之意也太宗能責難於其臣魏徵亦能/責難於其君君臣之相責難者如此有唐虞之)¶
<pb:KR2e0006_SBCK_010-14b>¶
(遺風焉是故有唐之治雖未能上躋時雍之美/而貞觀之盛可謂三代而下之所罕見者矣)¶
貞觀六年太宗謂侍臣曰自古人君為善者多不能¶
堅守其事漢髙祖泗上一亭長耳(長音/掌)初能拯危誅¶
暴以成帝業然更延十&KR0070;年縦逸之敗亦不可保何¶
以知之孝恵為嫡嗣之重温恭仁孝而髙帝惑於愛¶
姬之子欲行廢立(見師傳/篇注)蕭何韓信功業旣髙蕭旣¶
妄繫(蕭何沛人漢丞相封鄼侯嘗為民請曰長安地/陿上林中多空地願令民得入田髙祖怒曰相)¶
(國多受賈人財物為請吾𫟍乃下何廷/尉械繫&KR0070;日因王衛尉之言赦出之)韓亦濫黜(黜/當)¶
(作誅韓信淮隂人佐漢髙祖&KR0145;天下封楚王有告信/欲反髙祖乃詐遊雲夢縳信至洛陽赦為淮隂侯由)¶
(此怨望後復有言信反於吕后者后令蕭/何紿信入后使武士縳信斬之夷信三族)自餘功臣¶
<pb:KR2e0006_SBCK_010-15a>¶
黥布之輩懼而不安至於反逆(黥布姓英名布嘗坐/法黥漢髙祖封淮南)¶
(王及韓信彭越之誅隂聚兵候伺警急中大夫賁/赫詣長安告布反髙祖自將兵撃之遂殺布滅之)君¶
臣父子之間悖謬&KR0002;此豈非難保之明驗也朕所以¶
不敢恃天下之安每思危亡以自戒懼用保其終¶
(愚按太宗言漢祖創業之君而廢嫡立庶濫誅/功臣斯言誠是也太宗能保全功臣無濫誅之)¶
(失過漢髙逺矣然不能正承乾之惡而於諸子/之定分亦牽於愛而有不能自克者豈知人之)¶
(明而自知/之蔽&KR0088;)¶
貞觀九年太宗謂公卿曰朕端拱無為四夷咸服豈¶
朕一人之所致實賴諸公之力耳當思善始令終永¶
固鴻業子子孫孫逓相輔翼使豐功厚利施於來葉¶
<pb:KR2e0006_SBCK_010-15b>¶
(施平/聲)令&KR0070;百年後(令平/聲)讀我國史鴻勲茂業粲然可¶
觀豈惟稱隆周炎漢及建武(光武/年號)永乎(明帝/年號)故事而¶
已哉房玄齡因進曰陛下撝挹之志推功群下致理¶
昇平本關聖徳臣下何力之有惟願陛下有始有卒¶
(子聿/切)則天下永賴太宗又曰朕觀古先撥亂之主皆¶
年踰四十惟光武年三十三但朕年十八便舉兵年¶
二十四定天下年二十九昇為天子此則武勝於古¶
也少從戎旅(少去/聲)不暇讀書貞觀以來手不釋卷知¶
風化之本見政理之源行之&KR0070;年天下大理而風移¶
俗變子孝臣忠此又文過於古也昔周秦已降戎狄¶
<pb:KR2e0006_SBCK_010-16a>¶
内侵今戎狄稽顙皆爲臣妾此又懐逺勝古也此三¶
者朕何徳以堪之旣有此功業何得不善始慎終耶¶
(愚按詩書所載聖君賢相之所以保治於雍熈/泰和之時者固幸功業之克成未嘗以功業而)¶
(自足也太宗謂欲使豊功厚利施於永乆鴻勲/盛業粲然可觀不使後世惟稱隆周炎漢志則)¶
(髙矣然炎漢可企而及也隆周豈止於&KR0002;是哉/倬彼雲漢爲章於天制之爲禮樂布之爲法度)¶
(此文王之文也不知太宗之所謂文果能勝乎/無競維烈撫弱𦒿昧功成而載戢于戈載櫜弓)¶
(矢此武王之武也不知太宗之所謂武果能勝/乎大&KR0022;畏其力小&KR0022;懐其徳華夏蠻貊罔不率)¶
(俾由是而惠此中國以綏四方此文武之懷逺/也不知太宗之所謂懐逺又果能勝乎愚然後)¶
(知太宗矜功伐善意出於中心而善始慎終之/語不過虚言也玄齡於此能奨其所巳至而不)¶
(能勉其所未至惜哉&KR0002;/後章魏徵之對則善矣)¶
<pb:KR2e0006_SBCK_010-16b>¶
貞觀十二年太宗謂侍臣曰朕讀書見前王善事皆¶
力行而不倦其所任用公軰&KR0070;人誠以為賢然致理¶
比於三五之代猶為不逮何也魏徴對曰今四夷賔¶
服天下無事誠曠古所未有然自古帝王初即位者¶
皆欲勵精為政比迹於尭舜及其安樂也(樂音/洛)則驕¶
奢放逸莫能終其善人臣初見任用者皆欲匡主濟¶
時追縦於稷契(音/&KR0165;)及其富貴也則思苟全官爵莫能¶
盡其忠節&KR0002;使君臣常無&KR0520;怠各保其終則天下無¶
憂不理自可超邁前古也太宗曰誠如卿言¶
(愚按太宗致理不逮三五之言所以責難於其/臣也魏徴之對曲盡人君放逸之端人臣懐禄)¶
<pb:KR2e0006_SBCK_010-17a>¶
(之弊誠可為上下之箴盖人君固在於慎終如/始而人臣尤當始終如一也嘗觀貞觀諸名臣)¶
(乆於其位者雖於大節無所虧然於格非之道/無聞焉母乃以成功難居至理無盡姑保其福)¶
(禄榮名歟耻君不及堯舜者何/如人哉魏徴之言厥有㫖矣)¶
貞觀十三年魏徵恐太宗不能克終儉約近嵗頗好¶
奢縦(好去聲/後同)上䟽諌曰臣觀自古帝王受圖定鼎皆¶
欲傳之萬代貽厥孫謀故其垂拱巖廊布政天下其¶
語道也必先淳朴而抑浮華其論人也必貴忠良而¶
鄙邪佞言制度也則絶奢靡而崇儉約談物産也則¶
重榖帛而賤珍竒然受命之初皆遵之以成治稍安¶
之後多反之而敗俗其故何哉豈不以居萬乗之尊¶
<pb:KR2e0006_SBCK_010-17b>¶
有四海之富出言而莫已逆所為而人必從公道溺¶
於私情禮節虧於𥊏欲故也語曰非知之難行之惟¶
難非行之難終之斯難所言信矣伏惟陛下年甫弱¶
冠(去/聲)大拯横流(横去/聲)削平區宇肇開帝業貞觀之初¶
時方克壮抑損嗜欲躬行節儉内外康寜遂臻至治¶
論功則湯武不足方語徳則堯舜未為逺臣自擢居¶
左右十有餘年每侍帷幄屢奉明㫖常許仁義之道¶
守之而不失儉約之志終始而不渝一言興&KR0022;斯之¶
謂也徳音在耳敢忘之乎而頃年已來稍乖&KR0494;志敦¶
朴之理漸不克終謹以所聞列之如左陛下貞觀之¶
<pb:KR2e0006_SBCK_010-18a>¶
初無為無欲清静之化逺被遐荒考之於今其風漸¶
墜聽言則逺超於上聖論事則未踰於中主何以言¶
之漢文晉武俱非上哲漢文辭千里之馬(漢文帝時/有獻千里)¶
(馬者詔還其/馬與道里費)晉武焚雉頭之裘(晉武帝時太醫司馬/程據獻雉頭裘帝以)¶
(竒技異服典禮所/禁焚之于殿前)今則求駿馬於萬里市珍竒於域¶
外取恠於道路見輕於戎狄此其漸不克終一也昔¶
子貢問理人於孔子孔子曰懔乎&KR0002;朽索之馭六馬¶
子貢曰何其畏哉子曰不以道遵之則吾讎也&KR0002;何¶
其無畏(家語/之辭)故書曰民惟&KR0022;本本固&KR0022;寜為人上者¶
柰何不敬(書五子/之歌)陛下貞觀之始視人如傷恤其勤¶
<pb:KR2e0006_SBCK_010-18b>¶
勞愛民猶子每存簡約無所營為頃年已來意在奢¶
縱忽忘卑儉輕用人力乃云百姓無事則驕逸勞役¶
則易使(易以豉/切後同)自古以來未有由百姓逸樂(音洛/後同)而¶
致傾敗者也何有逆畏其驕逸而故欲勞役者哉恐¶
非興&KR0022;之至言豈安人之長筭此其漸不克終二也¶
陛下貞觀之初損已以利物至於今日縦欲以勞人¶
卑儉之迹嵗改驕侈之情日異雖憂人之言不絶於¶
口而樂身之事實切於心或時欲有所營慮人致諌¶
乃云&KR0002;不為此不便我身人臣之情何可復争(讀曰/諍)¶
此直意在杜諌者之口豈曰擇善而行者乎此其漸¶
<pb:KR2e0006_SBCK_010-19a>¶
不克終三也立身成敗在於所染蘭芷鮑魚(家語/之辭)與¶
之俱化慎乎所習不可不思陛下貞觀之初砥礪名¶
節不私於物唯善是與親愛君子踈斥小人今則不¶
然輕䙝小人(䙝音/泄)禮重君子重君子也敬而逺之(逺/音)¶
(援後/同)輕小人也狎而近之近之則不見其非逺之則¶
莫知其是莫知其是則不間而自踈(間去聲/後同)不見其¶
非則有時而自昵昵近小人非致理之道踈逺君子¶
豈興&KR0022;之義此其漸不克終四也書曰不作無益害¶
有益功乃成不貴異物賤用物人乃足犬馬非其土¶
性不畜(許六/切)珍禽竒獸弗育於國(周書旅/獒之辭)陛下貞觀¶
<pb:KR2e0006_SBCK_010-19b>¶
之初動遵尭舜&KR0162;金抵璧反朴還淳頃年以來好尚¶
竒異(好去聲/後同)難得之貨無逺不臻珍玩之作無時能¶
止上好奢靡而望下敦朴未之有也末作滋興而求¶
豐實其不可得亦已明矣此其漸不克終五也貞觀¶
之初求賢如渇善人所舉信而任之取其所長恒恐¶
不及近嵗已來由心好惡(烏去/聲)或衆善舉而用之或¶
一人毁而棄之或積年任而用之或一朝疑而逺之夫¶
行有素&KR0130;(夫音扶行/去聲後同)事有成跡所毀之人未必可信¶
於所舉積年之行不應頓失於一朝(應平聲/朝音昭)君子之¶
懐蹈仁義而弘大徳小人之性好䜛佞以為身謀陛¶
<pb:KR2e0006_SBCK_010-20a>¶
下不審察其根源而輕為之臧否(部鄙/切)是使守道者¶
日踈干求者日進所以人思苟免莫能盡力此其漸¶
不克終六也陛下初登大位髙居深視事惟清静心¶
無𥊏慾内除畢弋之物(畢網也弋以生/絲繫矢而射也)外絶畋獵之¶
源&KR0070;載之後不能固志雖無十旬之逸(夏書太康盤/逰無度畋于)¶
(有洛之表/十旬弗反)或過三驅之禮遂使盤逰之娯見譏於百¶
姓鷹犬之貢逺及於四夷或時教習之處道路遥逺¶
侵晨而出入夜方還以馳騁為歡莫慮不虞之變事¶
之不測其可救乎此其漸不克終七也孔子曰君使¶
臣以禮臣事君以忠(孔子對魯/定公之辭)然則君之待臣義不¶
<pb:KR2e0006_SBCK_010-20b>¶
可薄陛下初踐大位敬以接下君恩下流臣情上逹¶
咸思竭力心無所𨼆頃年已來多所忽略或外官充¶
使(去/聲)奏事入朝思覩闕庭將陳所見欲言則顔色不¶
接欲請又恩禮不加間因所短詰其細過雖有聦辯¶
之略莫能申其忠欵而望上下同心君臣交泰不亦¶
難乎此其漸不克終八也傲不可長欲不可縦(長音/掌後)¶
(同)樂不可極志不可滿(禮曲禮/篇之辭)四者前王所以致福¶
通賢以為深誡陛下貞觀之初孜孜不怠屈已從人¶
恒&KR0002;不足頃年已來微有矜放恃功業之大意蔑前¶
王&KR0018;聖智之明心輕當代此傲之長也欲有所為皆¶
<pb:KR2e0006_SBCK_010-21a>¶
取遂意縦或抑情從諌終是不能忘懐此欲之縦也¶
志在嬉逰情無厭倦雖未全妨政事不復專心治道¶
此樂將極也率土乂安四夷欵服仍逺勞士馬問罪¶
遐裔此志將滿也親狎者阿㫖而不肯言踈逺者畏¶
威而莫敢諌積而不已將𧇊聖徳此其漸不克終九¶
也昔陶唐成湯之時非無災患而稱其聖徳者以其¶
有始有終無爲無欲遇災則極其憂勤時安則不驕¶
不逸故也貞觀之初頻年霜旱畿内户口並就𨵿外¶
携負老㓜來徃&KR0070;千曽無一戸逃亡一人怨苦此誠¶
由識陛下矝育之懐所以至死無𢹂貳頃年已來疲¶
<pb:KR2e0006_SBCK_010-21b>¶
於徭役𨵿中之人勞弊尤甚雜匠之徒下日悉留和¶
雇正兵之軰上畨多别驅使和市之物不絶於郷閭¶
逓送之夫相&KR0071;於道路旣有所弊易為驚擾脫因水¶
旱榖麥不收恐百姓之心不能如前日之寜帖此其¶
漸不克終十也臣聞禍福無門唯人所召人無釁焉¶
妖不妄作伏惟陛下統天御寓十有三年道洽寰中¶
威加海外年榖豐稔禮敎聿興比屋踰於可封(比音/鼻)¶
菽粟同於水火曁乎今嵗天災流行炎氣致旱乃逺¶
被於郡國㐫醜作孽忽近起於轂下夫天何言哉垂¶
象示誡斯誠陛下驚懼之辰憂勤之日也&KR0002;見誡而¶
<pb:KR2e0006_SBCK_010-22a>¶
懼擇善而從同周文之小心追殷湯之罪已前王所¶
以致理者勤而行之今時所以敗徳者思而改之與¶
物更新(更平/聲)易人視聽則寳祚無疆普天幸甚何禍¶
敗之有乎然則社稷安危國家理亂在於一人而已¶
當今太平之基旣崇極天之峻九仭之積猶虧一簣¶
之功(書曰為山九仞功虧一簣言/中道而止則前功盡棄也)千載休期時難再¶
得明主可為而不為微臣所以欝結而長歎者也臣¶
誠愚鄙不逹事機略舉所見十條輙以上聞聖聽伏¶
願陛下採臣狂瞽之言叅以蒭蕘之議兾千慮一得¶
衮職有&KR0024;(詩大雅烝民之篇曰衮/職有闕維仲山甫&KR0024;之)則死日生年甘從¶
<pb:KR2e0006_SBCK_010-22b>¶
斧龯䟽奏太宗謂徵曰人臣事主順㫖甚易忤情尤¶
難公作朕耳目股肱常論思獻納朕今聞過能改庶¶
幾克終善事(㡬平/聲)&KR0002;違此言更何顔與公相見復欲¶
何方以理天下自得公䟽反覆研尋深覺詞強理直¶
遂列為屏障朝夕瞻仰又録付史司兾千載之下識¶
君臣之義乃賜徵黄金十斤廐馬二疋(按史傳十三/年阿史那結)¶
(社率作亂雲陽石然自冬/至五月不雨故徵上此䟽)¶
(唐氏仲友曰人君善否之分其始毫𨤲其未千里/論太宗貞觀初之所為皆可以為三代之令主至)¶
(漸不克終則凢三代之辟王其極至於&KR0333;者不過/乎此可不畏哉徵有憂之極言至論數其十漸有)¶
(伊傅周召戒其君大禹訓其後世之意非慮之至/忠之盡安能及此使太宗聞過願改以終善道以)¶
<pb:KR2e0006_SBCK_010-23a>¶
(保貞觀之隆卒髣髴乎三代之令主皆徴/力也史以三代遺直許徴於十漸見之)¶
(葉氏適曰太宗聞十漸之戒令録付史官使萬世/知有君臣之義至徴録前後諌争語於史官帝都)¶
(不&KR0003;夫十漸之戒徵之所錄多不過此而太宗不/&KR0003;何也盖録在徵則天下惟知徴之能諌&KR0002;錄在)¶
(太宗則天下將不止知太宗之能聴諌且知/太宗眷眷不忘之意凡此皆太宗好名處)¶
(愚按魏徴十不克終之䟽正貞觀之中年其間/所云貞觀之&KR0004;如此其善近嵗以来如此其未)¶
(善其善也可以為三代之令主其未善也無異/於後世之辟王何太宗一人之身始終之相逺)¶
(如此哉盖其始之善者天資之過人也終之未/善者學力之不&KR0071;也昔者周之成王即位之初)¶
(惑於二叔之言不能明周公之徳其天資之美/有不能如太宗者矣及其終也敬迓天威無敢)¶
(昏逾至於死生之際烱然不&KR0333;此豈太宗之所/及哉愚然後知周公輔導之功為不可及而魏)¶
(徵格君之道猶有所不足也嗚呼以太宗之聦/明猶不能保其終而况天資之未逮者其可不)¶
<pb:KR2e0006_SBCK_010-23b>¶
(孶孶而務/學也哉)¶
貞觀十四年太宗謂侍臣曰平足天下朕雖有其事¶
守之失圖功業亦復難保秦始皇初亦平六國㨿有¶
四海及末年不能善守實可為誡公等宜念公忘&KR0059;¶
則榮名髙位可以克終其美魏徴對曰臣聞之戰勝¶
易(以䜴/切)守勝難陛下深思逺慮安不忘危功業旣彰¶
徳教復洽恒以此為政宗社無由傾敗矣¶
(范氏祖禹曰書曰后克艱厥后臣克艱厥臣又曰/無輕民事惟難孔子曰為君難夫知所難而後可)¶
(以有為也傳曰君以為易則其難也將至矣君以/為難則其易也將至矣太宗知守之之難所以能)¶
(有終/也)¶
<pb:KR2e0006_SBCK_010-24a>¶
(愚按魏徵之於太宗凡三告以守天下之難矣/居安忘危之言始終弗渝其憂治危明之心爲)¶
(何如哉孟子曰責難於/君謂之恭徵之謂也)¶
貞觀十六年太宗問魏徴曰觀近古帝王有傅位十¶
代者有一代兩代者亦有身得身失者朕所以常懐¶
憂懼或恐撫養生民不得其所或恐心生驕逸喜怒¶
過度然不自知卿可爲朕言之(爲去/聲)當以爲楷則徴¶
對曰嗜慾喜怒之情賢愚皆同賢者能節之不使過¶
度愚者縱之多至失所陛下聖徳玄逺居安思危伏¶
願陛下常能自制以保克終之美則萬代永賴¶
(愚按太宗問運祚長短之殊魏徴對以自制克/終之美其論可謂的矣然嘗論之古昔聖賢著)¶
<pb:KR2e0006_SBCK_010-24b>¶
(書立言其托始終之際皆有深意吴氏之著是/編也始之以太宗問魏徴正身之道終之以魏)¶
(徵對太宗克終之言其意之所存雖不可知以/事實攷之則二者皆太宗之所不足也何也太)¶
(宗削除禍亂身致升平屈已而納諌任賢而使/能恭儉節用寛仁而愛人三代而下之君絶無)¶
(而僅有者也然於君臣父子兄弟夫婦之間皆/有慚徳豈非正身之道有所不足歟太宗能納)¶
(諌矣而晩年有仆碑之失能慎刑矣而晚年有/君羡之誅能息兵矣復有髙麗西域之師能莭)¶
(用矣復有飛山翠微之作豈非克終之道有所/不足歟合二者而論之則太宗所以不能克終)¶
(者由其不能正身也然則呉氏之/書豈非始言其本而終言其效歟)¶
貞觀政要卷第十¶
<pb:KR2e0006_SBCK_010-25a>¶
<pb:KR2e0006_SBCK_010-26a>¶
<pb:KR2e0006_SBCK_010-27a>¶
