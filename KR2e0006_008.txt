# -*- mode: mandoku-view; -*-
#+TITLE: 貞觀政要
#+DATE: 2015-09-11 23:42:51.392490
#+PROPERTY: ID KR2e0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB06n0601-008貞覌政要-卷八.
<pb:KR2e0006_SBCK_008-1a>¶
貞觀政要卷第八　戈直集論¶
　　論務農三十　論刑法三十一¶
　　論赦令三十二　論貢賦三十三¶
　　辯興亡三十四¶
　　　務農第三十(凡四/章)¶
貞觀二年太宗謂侍臣曰凡事皆湏務本國以人為¶
本人以衣食為本凡營衣食以不失時為本夫不失¶
時者(夫音扶/後同)在人君簡静乃可致耳若兵戈屢動土¶
木不息而欲不奪農時其可得乎王珪曰昔秦皇漢¶
武外則窮極兵戈内則崇侈宫室人力既竭禍難遂¶
<pb:KR2e0006_SBCK_008-1b>¶
興(難去/聲)彼豈不欲安人乎失所以安人之道也亡隋¶
之轍殷鑒不逺陛下親承其弊知所以易之(易如/字)然¶
在初則易(以豉/切)終之實難伏願慎終如始方盡其羙¶
太宗曰公言是也夫安人寜國惟在於君君無為則¶
人樂(音/洛)君多欲則人苦朕所以抑情損欲剋已自勵¶
耳¶
(愚按太宗之言曰國以人為本人以衣食為本/營衣食以不失時為本人不失時以人君簡静)¶
(為本&KR0060;甞因其言而推之舜之罔逰于逸萬&KR0022;/咸寧之本也禹之克儉于家朔南暨聲教之本)¶
(也湯之不邇聲色表正萬&KR0022;之本也文王之不/敢盤于逰田懐保小民之本也自古興王之君)¶
(未有不簡静寡欲者也自古亡國之君未有不/淫侈多欲者也至㢤太宗之言乎其可謂知本)¶
<pb:KR2e0006_SBCK_008-2a>¶
(者矣雖然言之非艱行之為難太宗既以隋之/崇侈宫室為鑒矣而復有飛山翠微之作既以)¶
(隋之窮兵黷武為鍳矣而復有髙麗西域之師/魏徴曰善始者實䌓克終者盖寡王珪曰在&KR0004;)¶
(則易終之實難然則向非二臣/之言又豈&KR0014;始終踐言也㢤)¶
貞觀二年京師旱蝗蟲大起太宗入𫟍視禾見蝗蟲¶
掇數枚而呪曰人以榖為命而汝食之是害于百姓¶
百姓有過在予一人爾其有靈但當蝕我心無害百¶
姓將吞之左右遽諌曰恐成疾不可太宗曰所冀移¶
灾朕躬何疾之避遂吞之自是蝗不復為灾¶
(林氏之竒曰夫天灾可以至誠感不可以人力勝/太宗掇蝗而吞之不忍民受其灾其害自息明皇)¶
(遣使捕之欲以人力勝天而其灾/愈甚天人之際豈不甚明矣㦲)¶
<pb:KR2e0006_SBCK_008-2b>¶
(愚按昔成湯禱旱於桑林以六事自責身代犠/牲是不自有其身矣夫千金之子猶知愛其身)¶
(人君以一身&KR0130;九五之尊位崇髙莫大焉此身/為何如也惟能知吾之一身億萬蒼生之身也)¶
(則凡吾赤子之痒痾疾痛舉切其身矣太宗念/蝗之為民害取而吞之曰寧食吾肺腸與湯之)¶
(身代犠牲皆不自有其身者也其感天心也/宜㦲漢王嘉曰應天以實不以文此之謂也)¶
貞觀五年有司上書言皇太子將行冠禮(冠去/聲)宜用¶
二月為吉請追兵以備儀注太宗曰今東作方興恐¶
妨農事令改用十月(令平/聲)太子少保蕭瑀奏言準隂¶
陽家用二月為勝太宗曰隂陽拘忌朕所不行若動¶
静必依隂陽不顧理義欲求福祐其可得乎&KR0002;所行¶
皆遵正道自然常與吉㑹且吉凶在人豈假隂陽拘¶
<pb:KR2e0006_SBCK_008-3a>¶
忌農時甚要不可蹔失¶
(愚按夫子曰使民以時釋者曰時謂農𨻶無事/之時使之不以其時則力本者不𫉬自盡雖有)¶
(愛民之心而民不&KR0013;其澤矣夫朝廷之上宮廷/之間行儲君首服之禮固未至於使民而奪其)¶
(時也而以追兵備儀妨農而止此太宗之心一/念在民而不敢少㢮也推是心於天下天下其)¶
(有不務/本者乎)¶
貞觀十六年太宗以天下粟價率計斗直五錢其&KR0057;¶
賤䖏計斗直三錢因謂侍臣曰國以民為本人以食¶
為命&KR0002;禾&KR0112;不登則兆庶非國家所有既屬豐稔若¶
斯朕為億兆人父母唯欲躬務儉約必不輙為奢侈¶
朕常欲賜天下之人皆使富貴今省徭賦不奪其時¶
<pb:KR2e0006_SBCK_008-3b>¶
使比屋之人(比音/鼻)恣其耕稼此則富矣敦行禮譲使¶
郷閭之間少敬長(少去聲/長音掌)妻敬夫此則貴矣但令天¶
下皆然(令平/聲)朕不聴管絃不從畋獵樂在其中矣(樂/音)¶
(洛)¶
(愚按論語曰既庶矣又何加焉曰富之曰既富/矣又何加焉曰教之釋者曰庶而不富則民生)¶
(不遂故制田里薄賦歛以富之富而不教則近/於禽獸故必立學校明禮義以教之而孟子之)¶
(告梁惠王亦曰王如施仁政於民省刑罰薄税/歛深耕易耨壮者以暇日修其孝悌忠信此皆)¶
(三代盛時所以王天下之要道也太宗謂朕欲/賜天下人皆富貴省徭薄賦不奪其時恣其耕)¶
(稼此則富矣敦行禮譲使郷閭之間咸知敬順/此則貴矣斯言也與孔孟之言同一揆也雖三)¶
(代之治何以越此然貞觀之時亦云庶且富矣/固甞大召名儒増廣生員教亦云至矣朱子則)¶
<pb:KR2e0006_SBCK_008-4a>¶
(謂其未知所以教也三代之教天子公卿躬行/於上言行政事皆可師法太宗其䏻然乎愚謂)¶
(太宗之言仁言也貞觀之政善政也孟子曰仁/言不如仁聲之入人深善政不如善教之得民)¶
(使太宗知此而力行之則所/謂樂在其中者又當何如㢤)¶
　　　刑法第三十一(凡九/章)¶
貞觀元年太宗謂侍臣曰死者不可再生用法務在¶
寛簡古人云鬻棺者欲&KR0010;之疫非疾於人利於棺售¶
故耳(售音受/賣也)今法司覈理一獄必求深刻欲成其考¶
課今作何法得使平&KR0098;諌議大夫王珪進曰但選公¶
直良善人㫁獄&KR0098;當者(當去/聲)増秩賜金即姦偽自息¶
詔從之太宗又曰古者㫁獄必訊於三槐九&KR0068;之官¶
<pb:KR2e0006_SBCK_008-4b>¶
(周禮秋官左九&KR0068;孤卿大夫位焉群士在其後右九/&KR0068;公矦伯子男位焉群吏在其後面三槐三公位焉)¶
(州長衆庻/在其後)今三公九卿(三公見任賢篇註唐制九卿/太常寺卿掌禮樂郊廟社稷)¶
(之事光禄寺卿掌酒醴膳羞之政衛尉寺卿掌噐械/文物宗正寺卿掌天子族親属籍以别昭穆太僕寺)¶
(卿掌廐牧輦輿之政大理寺卿掌折獄詳刑鴻臚寺/卿掌賔客凶儀之事司農寺卿掌倉儲委積之事太)¶
(府寺卿掌財貨&KR0338;蔵貿/易皆有少卿以爲之貳)即其職也自今以後大辟罪¶
(辟音闢/死刑也)皆令(平/聲)中書門下四品已上及尚書九卿議¶
之如此庻免寃濫由是至四年㫁死刑天下二十九¶
人幾致刑措(㡬平聲舊本自太宗又曰以/下另爲一章今合爲一章)¶
(愚按昔舜命曰汝作士明于五刑以弼五教又/曰刑期于無刑盖帝王之治以教爲先刑者不)¶
(得已而用之以弼教而其心則期於無刑也然/明刑之要則曰惟明克&KR0098;盖明者所以得其情)¶
<pb:KR2e0006_SBCK_008-5a>¶
<pb:KR2e0006_SBCK_008-6a>¶
(天下使無叛/上之事矣)¶
貞觀五年張藴古為大理丞相州人李好徳(相好並/去聲後)¶
(同)素有風疾言渉妖妄詔令鞠其獄(令平/聲)藴古言好¶
徳癲病有徴法不當坐太宗許將寛宥藴古宻報其¶
㫖仍引與愽戯持書侍御史權萬紀劾奏之太宗大¶
怒令斬於東市既而悔之謂房玄齡曰公等食人之¶
禄湏憂人之憂事無巨細咸當留意今不問則不言¶
見事都不諌諍何所輔弼如藴古身為法官與囚愽¶
戯漏&KR0165;朕言此亦罪状甚重&KR0002;據常律未至極刑朕¶
當時盛怒即令䖏置(䖏上聲/後同)公等竟無一言所司又¶
<pb:KR2e0006_SBCK_008-6b>¶
不覆奏遂即决之豈是道理因詔曰凡有死刑雖令¶
即决皆湏五覆奏五覆奏自藴古始也又曰守文定¶
罪或恐有寃自今以後門下省覆有據法令合死而¶
情可矜者宜錄奏聞藴古初以貞觀二年自幽州(今/大)¶
(興/路)緫管府記室兼直中書省表上大寳箴(易大傳曰/聖人之大)¶
(寳曰位盖取/此義箴誡也)文義甚羙可為規誡其詞曰今来古徃¶
俯察仰觀惟辟作福(辟音璧君也周書/箕子陳洪範之辭)為君實難(孔/子)¶
(告魯定公/曰為君難)宅普天之下䖏王公之上任土貢其所有¶
(禹貢曰任/土作貢)具僚和其所唱(和去/聲)是故恐懼之心日㢮¶
邪僻之情轉放豈知事起乎所忽禍生乎無妄固以¶
<pb:KR2e0006_SBCK_008-7a>¶
聖人受命拯溺亨屯(拯音軫屯/諸倫切)歸罪於已因心於人¶
大明無偏照至公無私親故以一人治天下不以天¶
下奉一人禮以禁其奢樂以防其佚左言而右事(見/文)¶
(史篇/論)出警而入蹕(天子出稱警入稱蹕警/者戒肅蹕者止行也)四時調其¶
慘舒三光同其得失故身為之度而身為之律(史記/禹聲)¶
(為律身為度注禹聲音/應鍾律以身為法度)勿謂無知居髙聴卑勿謂何¶
害積小成大樂不可極(樂音洛/後同)極樂成哀欲不可縱¶
縱欲成災(曲禮曰欲不可/從樂不可極)壮九重於内(重平聲楚辭/曰君門九重)¶
所居不過容𦞃彼昏不知瑶其臺而瓊其室(桀作瑶/臺紂作)¶
(瓊/室)羅八珍於前(周禮善夫珍用八物謂淳熬淳/母炮豚炮䍧擣珍漬熬肝膋)所食¶
<pb:KR2e0006_SBCK_008-7b>¶
不過適口惟狂罔念(周書曰惟聖/罔念作狂)丘其糟而池其酒¶
(桀紂酒池可以運船/糟隄可以望十里)勿内荒於色勿外荒於禽(夏書/五子)¶
(之歌其二曰訓有之内作色荒外作禽荒有一于此/未或不亡色荒寵嬖女也禽荒耽遊畋也荒者迷荒)¶
(之/謂)勿貴難得之貨(老子曰不貴難得/之貨使民不爲盗)勿聴亡國之音¶
(詩序曰亡國之音/哀以思其民困)内荒代人性外荒蕩人心難得之¶
物侈亡國之聲滛勿謂我尊而傲賢侮士勿謂我智¶
而拒諌矜已聞之夏后據饋頻起(史記夏禹一饋而/十起以勞天下之)¶
(民)亦有魏帝牽裾不止(魏文帝欲徙兾州十萬戸實/河南辛毗諌帝不荅起入内)¶
(毗随而引其&KR0322;帝怒良乆曰卿/持我何太急耶於是從其半)安彼反側如春陽秋¶
露巍巍蕩蕩推漢髙大度(漢紀髙祖寛/仁有大度)撫兹庶事如¶
<pb:KR2e0006_SBCK_008-8a>¶
履薄臨深戰戰慄慄用周文小心(詩小旻篇曰戰戰/兢兢如臨深淵如)¶
(&KR0130;薄氷大明篇曰維/此文王小心翼翼)詩云不識不知(詩皇矣篇曰不/識不知順帝之)¶
(則)書曰無偏無黨(周書曰無偏無/黨王道蕩蕩)一彼此於胸臆&KR0162;¶
好惡於心想(好惡並/去聲)衆棄而後加刑衆恱而後命賞¶
弱其强而治其&KR0333;伸其屈而直其枉故曰如衡如石¶
不定物以&KR0070;物之懸者輕重自見(音/現)如水如鏡不示¶
物以形物之鑒者妍&KR0214;自露勿渾渾而濁(渾音/溷)勿皎¶
皎而清勿汶汶而闇勿察察而明雖冕旒蔽目而視¶
於未形(冕十有二旒天子冠用五采藻為旒以藻貫/五采玉垂於延之前後各十二取目不湏視)¶
(惡色/之義)雖黈纊塞耳而聴於無聲(黈他口切纊音曠黈/纊黄色綿也以黄綿)¶
<pb:KR2e0006_SBCK_008-8b>¶
(為圓用組垂之於冕當/兩耳旁示不聼䜛邪也)縱心乎湛然之域遊神於至¶
道之精扣之者應洪纎而効響酌之者随淺深而皆¶
盈故曰天之清地之寧王之貞(老子曰天得一以清/地得一以寧王矦得)¶
(一以為/天下正)四時不言而代序萬物無為而受成豈知帝¶
有其力而天下和平吾王撥&KR0333;戡以智力(戡音堪/勝也)人¶
懼其威未懐其徳我皇撫運扇以淳風民懐其始未¶
保其終爰述金鏡窮神盡性使人以心應言以行(去/聲)¶
苞括理體抑&KR0045;辭令(如/字)天下為公一人有慶開羅起¶
祝援琴命詩一日二日念兹在兹惟人所召自天祐¶
之争臣司直(争讀/曰諍)敢告前疑太宗嘉之賜帛三百叚¶
<pb:KR2e0006_SBCK_008-9a>¶
仍授以大理寺丞(按通鑑無與囚愽戯之&KR0003;唐/史張藴古無傳事見刑法志)¶
(唐氏仲友曰張藴古文章鯁直之士太宗以一時/誤見濫誅最為可惜大寳箴諷帝以民畏而未懐)¶
(切中帝之病藴古敏書傅曉世務文擅當/時加以切直太宗濫殺而悔則何益矣)¶
(朱子黼曰詩三百五十篇而疾䜛者六君子有七/惡而以訐為直居其一自昔賢智之棄逐政治之)¶
(&KR0549;圯國家之昏&KR0333;未有不自䜛訐也太宗方蒐積/群才共興治功乃復容萬紀軰玷汚朝列何㢤房)¶
(玄齡一代名相而萬紀以考選不公誣之張藴古/平反妖言而萬紀以按事不實劾之玄齡以魏徴)¶
(免按而藴古竟罹非命挾恩依𫝑逞其姦謀其為/太宗盛徳累豈少乎詩曰䜛人罔極交亂四國其)¶
(萬紀/也夫)¶
(愚按自古王覇之辨治&KR0333;之分曰徳刑曰義利/而已太宗知尚徳而不尚刑故能拒絶封徳彛)¶
(法律之言知尚義而不知尚利故能斥權萬紀/採銀之奏此其天資聦明最為合於帝王之道)¶
<pb:KR2e0006_SBCK_008-9b>¶
(首也夫既知其言之非矣則廢逐其人可也然/徳彛則任股肱之&KR0009;萬紀則居耳目之官徳彛)¶
(論無忌佩刀之罪置校尉於死地萬紀論好徳/妖言之罪䧟藴古於非&KR0499;小人深文如出一律)¶
(可太宗明於先而暗於後得於彼而失於此乎/校尉以戴胄而免藴古則遂罹極刑愚觀藴古)¶
(之箴曰衆棄而後加刑嗚呼藴古之/罪豈所謂衆棄者邪亦可哀也已)¶
貞觀五年詔曰在京諸司比来(比音鼻/後同)奏决死囚雖¶
云五覆一日即了都未暇審思五奏何益縱有追悔¶
又無所及自今後在京諸司奏决死囚宜三日中五¶
覆奏天下諸州三覆奏又手詔𠡠曰比来有司㫁獄¶
多據律文雖情在可矜而不敢違法守文定罪或恐¶
有寃自今門下省復有據法合死而情在可矜者宜¶
<pb:KR2e0006_SBCK_008-10a>¶
錄状奏聞¶
(范氏祖禹曰易中孚之象曰君子以議獄緩死中/孚者信發於中也議獄緩死者出於至誠也古者)¶
(大司㓂以獄之成告于王王命三公參聴之三公/以獄之成告于王王三宥然後制刑先王重慎如)¶
(此故刑清而民服若太宗之恤刑也可/謂至誠而近於古矣㡬致刑措宜㢤)¶
(愚按易之象言刑獄者五而議獄緩死必見於/中孚者盖以君子者毎於事於物無不用其中)¶
(於人命所繫尤見中孚之至也獄者不得已而/設議謂必䆒其情也死者不可以復生緩謂求)¶
(所以生之也吕刑曰罔非在中又曰獄成而孚/則中孚者誠議獄緩死之本也太宗恤刑之詔)¶
(其出於中心之誠者歟亦近/乎周官五聽三訊之遺意矣)¶
貞觀九年鹽澤道行軍緫管岷州(岷州今爲西/和州𨽻陜西)都督¶
髙甑生(史無/傳)坐違李靖節度又誣告靖謀逆減死徙¶
<pb:KR2e0006_SBCK_008-10b>¶
邉時有上言者曰甑生舊秦府功臣請寛其過太宗¶
曰雖是藩邸舊勞誠不可忘然理國守法事湏畫一¶
今若赦之使開僥倖之路且國家建義太原元從及¶
征戰有功者甚衆(從去/聲)若甑生獲免誰不覬覦有功¶
之人皆湏犯法我所以必不赦者正爲此也¶
(愚按諸葛武矦之治蜀也開誠心布公道盡忠/益時者雖讎必賞犯法怠慢者雖親必罰堂堂)¶
(三代之佐此後世之所不能也太宗以王魏爲/相以薛萬徹爲將非所謂雖讎必賞歟至若髙)¶
(甑生以秦府舊臣身從百戰一旦犯法黜之不/疑非所謂雖親必罰歟嗚呼太宗之布公道其)¶
(庶幾武矦/之治者乎)¶
貞觀十一年特進魏徴上䟽曰臣聞書曰明徳慎罰¶
<pb:KR2e0006_SBCK_008-11a>¶
(周書康/誥之辭)惟刑恤㦲(虞書舜/典之辭)禮云為上易事(易以豉/切後同)為¶
下易知則刑不煩矣上人疑則百姓惑下難知則君¶
長勞矣(長音掌後同禮/緇衣篇之辭)夫(音扶/後同)上易事則下易知君¶
長不勞百姓不惑故君有一徳臣無二心上播忠厚¶
之誠下竭股肱之力然後太平之基不墜康㦲之詠¶
斯起(虞書臯陶&KR0435;歌/曰庶事康㢤)當今道&KR0013;華戎功髙宇宙無思¶
不服無逺不臻然言尚於簡文志在於明察刑賞之¶
用有所未盡夫刑賞之本在乎勸善而懲惡帝王之¶
所以與天下為畫一不以貴賤親踈而輕重者也(䟽/與)¶
(踈/同)今之刑賞未必盡然或屈伸在乎好惡(並去聲/後同)或¶
<pb:KR2e0006_SBCK_008-11b>¶
輕重由乎喜怒遇喜則矜其情於法中逄怒則求其¶
罪於事外所好則鑚皮出其毛羽所惡則洗垢求其¶
瘢㾗(瘢音/盤)瘢㾗可求則刑斯濫矣毛羽可出則賞因¶
謬矣刑濫則小人道長賞謬則君子道消小人之惡¶
不懲君子之善不勸而望治安刑措非所聞也且夫¶
暇豫清談皆敦尚於孔老(孔子老/聃也)威怒所至則取法¶
於申韓(申不害韓非皆/戰國刑名之學)直道而行非無三黜(三去聲論/語曰柳下)¶
(恵直道而事人/焉徃而不三黜)危人自安盖亦多矣故道徳之㫖未¶
弘刻薄之風已扇夫刻薄既扇則下生百端人競趍¶
時則憲章不一稽之王度(稽音/覊)實虧君道昔州犂上¶
<pb:KR2e0006_SBCK_008-12a>¶
下其手楚國之法遂差(左傳襄公二十六年楚與秦/侵鄭楚穿封戍囚鄭皇頡公)¶
(子圍/與之争正於伯州犂州犂乃立囚曰所争君子/也其何不知上其手曰夫子爲王子圍寡君之貴介弟)¶
(也下其手曰此子爲穿卦戍方城外之縣尹也誰獲/子囚曰頡遇王子弱焉戍抽戈逐王子圍弗及楚人)¶
(以皇/頡歸)張湯輕重其心漢朝之刑以弊(漢張湯爲廷尉/郷上意所便曰)¶
(所治即上意所欲&KR1255;予監史深刻者即上意所欲釋/予監史輕平者所治即豪必舞文巧詆即下户羸弱)¶
(時口言雖文致法上裁察帝/於是徃徃釋湯所言出本傳)以人臣之頗僻(頗平/聲)猶¶
莫䏻申其欺罔况人君之髙下將何以措其手足乎¶
以睿聖之聦明無幽㣲而不燭豈神有所不達智有¶
所不通㢤安其所安下以恤刑爲念樂其所樂(音洛/上同)¶
遂忘先笑之變禍福相𠋣吉㐫同域惟人所召安可¶
<pb:KR2e0006_SBCK_008-12b>¶
不思頃者責罰稍多威怒微厲或以供帳不贍或以¶
營作差違或以物不稱心(稱去/聲)或以人不從命皆非¶
致治之所急實恐驕奢之攸漸是知貴不與驕期而¶
驕自至富不與侈期而侈自来非徒語也且我之所¶
代實在有隋隋氏&KR0333;亡之源聖明之所臨照以隋氏¶
之府蔵(去/聲)譬今日之資儲以隋氏之甲兵况當今之¶
士馬以隋氏之户口校今時之百姓度長比大(度待/洛切)¶
曽何等級(曽音/層)然隋氏以富强而喪敗動之也我以¶
貧窮而安寧静之也静之則安動之則&KR0333;人皆知之¶
非𨼆而難見也非㣲而難察也然鮮蹈平易之塗(鮮/上)¶
<pb:KR2e0006_SBCK_008-13a>¶
(聲易以豉/切後同)多遵覆車之轍何㢤在於安不思危治不¶
念&KR0333;存不慮亡之所致也昔隋氏之未&KR0333;自謂必無¶
&KR0333;隋氏之未亡自謂必不亡所以甲兵屢動徭役不¶
息至於將受戮辱竟未悟其滅亡之所由也可不哀¶
㢤夫鑒形之羙惡必就於止水鑒國之安危必取於¶
亡國故詩曰殷鑒不逺在夏后之世(詩大雅蕩/篇之辭)又曰伐¶
柯伐柯其則不逺(詩豳風伐/柯篇之辭)臣願當今之動静必思¶
隋氏以為殷鑒則存亡治&KR0333;可得而知若能思其所¶
以危則安矣思其所以&KR0333;則治矣思其所以亡則存¶
矣知存亡之所在節嗜欲以從人省遊畋之娯息靡¶
<pb:KR2e0006_SBCK_008-13b>¶
麗之作罷不急之務慎偏聽之怒近忠厚逺便侫(逺/去)¶
(聲便/平聲)杜恱耳之邪&KR0003;甘苦口之忠言去易進之人賤¶
難得之貨採尭舜之誹謗(尭舜設誹謗之本於五逹/之衢以書政治之愆失)¶
追禹湯之罪已(左傳禹湯罪已/其興也勃焉)惜十家之産(見納諌/篇注)¶
順百姓之心近取諸身恕以待物思勞謙以受益(易/謙)¶
(卦九三勞謙/君子有終吉)不自滿以招損(虞書曰滿招/損謙受益)有動則庶¶
𩔖以和出言而千里斯應(易大傳曰君子居其室出/其言善則千里之外應之)¶
超上徳於前載𣗳風聲於後昆此聖哲之宏規而帝¶
王之大業能事斯畢在乎慎守而已夫守之則易取¶
之實難既能得其所以難豈不䏻保其所以易其或¶
<pb:KR2e0006_SBCK_008-14a>¶
保之不固則驕奢&KR0075;泆動之也慎終如始可不勉歟¶
易曰君子安不忘危存不忘亡治不忘&KR0333;是以身安¶
而國家可保也(易文言傳釋/否九五爻義)誠㢤斯言不可以不深¶
察也伏惟陛下欲善之志不減於昔時聞過必改少¶
𧇊於&KR0494;日若以當今之無事行疇昔之恭儉則盡善¶
盡羙矣固無得而稱焉太宗深嘉而納用(按史傳上/幸洛陽次)¶
(昭仁官多所譴責徴諌曰隋惟責不獻食或供奉不/精為此無限而至於亡故天命陛下代之正當兢懼)¶
(戒約柰何令人悔為不奢若以為足今不啻足矣以/為不足萬此寧有足邪上驚曰非公不聞此言退又)¶
(上䟽/云云)¶
(唐氏仲友曰徴言刑賞之本在乎勸善而懲惡今/之刑賞或由喜怒此即皇極所謂王道書曰無有)¶
<pb:KR2e0006_SBCK_008-14b>¶
(作好無有作惡惟辟作福惟辟作威二説並行而/不相悖無作好惡道也惟作威福&KR0096;也徳大而常)¶
(禮不足以賞於是乎有作福罪大而常法不足以/誅於是乎有作威此非有司之法守而出乎人君)¶
(之權者雖作福而徳稱乎賞豈作好㦲雖作威而/罪宜乎誅豈作惡㦲然則賞刑非不由喜怒也不)¶
(由乎一人之/私喜怒也)¶
(愚按漢世賢良之䇿曰上古堯舜之時不責爵/賞而民勸善不重刑罰而民不犯躬率以正而)¶
(遇民信也末世貴爵賞而民不勸重刑罰而姦/不止其上不正遇民不信也夫子曰其身正不)¶
(令而行其身不正雖令不從又曰人而無信不/知其可也其是之謂歟夫以太宗之世嘉善賞)¶
(功之制明罰恤民之詔屢形於言亦可謂兢兢/於君道者然而刑賞之失猶有如魏徴之言者)¶
(豈正身之道未有以盡於巳乎抑信未足以孚/於民乎觀徴所謂欲善之志不減而改過之心)¶
(少𧇊其未䏻正於已而信於民者可想見已雖/然徴之䟽必諄諄以隋為戒若致儆於庸君常)¶
<pb:KR2e0006_SBCK_008-15a>¶
(主之前者亦猶賈山於漢而借秦為喻之意憂/治危明之心也若徴者可謂忠愛其君者矣)¶
貞觀十四年戴州(濟北地/今廢)刺史賈崇以所部有犯十¶
惡者&KR0013;刺史劾奏太宗謂侍臣曰昔陶唐大聖柳下¶
惠大賢其子丹朱甚不肖其弟盜跖為巨惡(盜跖荘/子雜篇)¶
(以為柳下惠之弟/名跖而為大盗)夫以(夫音/扶)聖賢之訓父子兄弟之¶
親尚不䏻使陶染變革去惡從善(去上/聲)今遣刺史化¶
&KR0013;下人咸歸善道豈可得也若令(平聲/後同)縁此皆被貶¶
降或恐逓相掩蔽罪人斯失諸州有犯十惡者刺史¶
不湏從坐但令明加糾訪科罪庶可肅清姦惡¶
(愚按夫子曰道之以政齊之以刑民免而無耻/道之以徳齊之以禮有耻且格謂政刑之不如)¶
<pb:KR2e0006_SBCK_008-15b>¶
(徳禮也盖政者為治之具刑者輔治之法徳禮/者出治之本而徳又禮之本也後世之為治者)¶
(徳禮有愧教化不先非惟徳禮不䏻使民有耻/且格而政刑亦不䏻使民免而無耻矣甚而至)¶
(於罪麗于十惡尚忍言之㦲然完厥本原則承/流宣化坐罪宜也而遂至於逓相掩蔽罪人斯)¶
(失反以長姦容慝遂使麗于十惡者乃得全身/於覆載之間而可乎㢤太宗不坐刺史但令明)¶
(加糾察以正其罪盖深有以知其弊而不得不/然也司牧民者其亦於徳禮政刑而知本末先)¶
(後/㦲)¶
貞觀十六年太宗謂大理卿孫伏伽(貝州人武徳初/上言三事帝曰)¶
(可謂誼臣矣貞觀中/拜御史累遷大理卿)曰夫作甲者(夫音/扶)欲其堅恐人¶
之傷作箭者欲其銳恐人不傷何則各有司存利在¶
稱職故也(稱去/聲)朕常問法官刑罰輕重毎稱法網寛¶
<pb:KR2e0006_SBCK_008-16a>¶
於徃代仍恐主獄之司利在殺人危人自逹以釣聲¶
價今之所憂正在此耳深宜禁止務在寛平¶
(唐氏仲友曰太宗留心聴㫁天下刑㡬措固甞拒/封徳彛刑法伯道之&KR0003;從魏公仁義之言雖道徳)¶
(齊禮未純三代而欽恤之意/形矣惜㦲後世之不&KR0014;守也)¶
(愚按漢景帝之詔有曰欲令理獄者務先寛又/曰獄者人之大命死者不可復生吏或不奉法)¶
(以貨賂為市朋黨比周以苛為察以刻為明罪/者不服姦法為暴甚無謂也諸獄雖疑若文致)¶
(於法而罪人心不厭者則讞之誠後王之所當/知也太宗謂恐主獄之司利在殺人危人自逹)¶
(深宜禁止務在寛平斯言也與景帝之詔同一/仁心也史臣俱以刑措羙之宜㦲盖寛則矜恕)¶
(可得其情急則殘忍有失其情者矣然寛非縱/弛之謂也寛而流於縱弛則幸免者有焉今曰)¶
(務在寛平則平若持衡輕重不失矣罪在於輕/而從輕罪在於重而從重此平也實寛之所致)¶
<pb:KR2e0006_SBCK_008-16b>¶
(也則寛平者實/明刑之典要歟)¶
　　　赦令第三十二(凡四/章)¶
貞觀七年太宗謂侍臣曰天下愚人者多智人者少¶
智者不肯為惡愚人好犯憲章(好去/聲)凡赦宥之恩惟¶
及不軌之輩古語云小人之幸君子之不幸一&KR0010;再¶
赦善人喑啞凡養稂莠者傷禾稼(稂莠音&KR0048;酉/草之害稼者)惠姦¶
宄者賊良人(宄音/詭)昔文王作罰刑兹無赦(周書康誥/武王之辭)¶
又蜀先主(姓劉名備字玄徳漢中山靖/王之後三國時繼漢統都蜀)甞謂諸葛亮¶
曰吾周旋陳元方鄭康成之間(元方名紀康成/名玄並後漢人)毎見¶
啓告理亂之道備矣曽不語赦(曾音/層)故諸葛亮理蜀¶
<pb:KR2e0006_SBCK_008-17a>¶
十年不赦而蜀大化梁武帝毎年&KR0070;赦(&KR0070;音朔/後同)卒至¶
傾敗(卒子/聿切)夫謀小仁者(夫音/扶)大仁之賊故我有天下¶
已来絶不放赦今四海安寧禮義興行非常之恩彌¶
不可&KR0070;將恐愚人常冀僥倖惟欲犯法不䏻改過¶
(范氏祖禹曰&KR0070;赦之害前世論之詳矣夫良民不/&KR0013;澤而罪人𫉬宥政之偏黨莫甚於此欲以致和)¶
(而措刑不亦踈乎而人君毎以赦爲推恩/或祈隂徳之報太宗懲之可謂善治矣)¶
(馬氏存曰先王以教而化民以刑而禁民不幸或/䧟於憲綱者聖人則原其情而省其過之大小而)¶
(肆赦之盖赦者聖人以之宥過也可以行而不行/則傷乎仁不可以行而行之則失乎義故世之議)¶
(者或以宜踈而不宜&KR0070;或以宜&KR0070;而不宜踈是踈/者太簡&KR0070;者大繁盖惟當語其當否而不論其踈)¶
(&KR0070;也故周官三宥三赦之法曰不識曰過失曰遺/忘以爲宥之可用止於如此曰㓜弱曰老耄曰惷)¶
<pb:KR2e0006_SBCK_008-17b>¶
(愚則以為赦之可行止扵如此由是觀之赦宥之/法當其時而用之則為天下之利不當其時而用)¶
(之則為天下之害故魯肆大𤯝春秋譏之管仲亦/曰赦者小利而大害乆而不勝其禍無赦宥者小)¶
(害而大利乆而不勝其福以為天下之民知赦之/福而不知無赦之為福是亦議其赦之大者乎)¶
(愚按書曰𤯝災肆赦怙終賊刑𤯝過誤也災不/幸也故肆赦之怙有恃也終再犯也故賊刑之)¶
(此聖人用法之權衡而忠厚之意寓扵其間未/聞不擇罪之輕重而悉赦之也易曰雷雨作解)¶
(君子以赦過宥罪雷動而雨作天澤所施溥矣/而曰赦過宥罪過之小者赦釋之罪之大者寛)¶
(宥之而已亦非謂不擇罪之大小而悉赦之也/故春秋荘公之世肆大𤯝聖人以為非常之事)¶
(書之扵經正以其非古也自是而赦令&KR0070;矣然/或者因天下有非常之事與夫㐫荒流離之後)¶
(盗賊垢汙之餘於是有以沛然洗濯於天下不/得已而用之猶云可也否則雖足以見仁惠而)¶
(未免所謂小人之幸而君子之不幸矣為人上/者操刑賞之柄以勸善懲惡酌古之道揆今之)¶
<pb:KR2e0006_SBCK_008-18a>¶
(宜必赦過宥罪而不可&KR0070;要為得中也太宗謂/絶不放赦而四海安寧非常之恩彌不可&KR0070;其)¶
(深有見於/治道者㢤)¶
貞觀十年太宗謂侍臣曰國家法令惟湏簡約不可¶
一罪作&KR0070;種條格式既多官人不䏻盡記更生姦詐¶
若欲出罪即引輕條若欲入罪即引重條&KR0070;變法者¶
(&KR0070;音/朔)實不益道理宜令審細(令平/聲)毋使互文(毋無/通)¶
貞觀十一年太宗謂侍臣曰詔令格式若不常定則¶
人心多惑姦詐益生周易稱渙汗其大號(易渙卦九/五爻辭)¶
言發號施令(施平/聲)若汗出於體一出而不復也書曰¶
慎乃出令令出惟行弗為反(周書周/官之辭)且漢祖日不暇¶
<pb:KR2e0006_SBCK_008-18b>¶
給蕭何起於小吏制法之後猶稱畫一今宜詳思此¶
義不可輕出詔令必湏審定以為永式¶
(愚按唐之刑書有四曰律令格式令者尊卑貴/賤之等殺國家之制度也格者有官有司之所)¶
(常行之事也式者其所常守之法也凢&KR0022;國之/政必從事於三者其有所違及人之為惡而入)¶
(于罪戾者一㫁之以律律之書凢十二篇所以/使民遷善逺罪而無犯也皆太宗詔房玄齡等)¶
(與法司因隋之舊而更定増損多降重為輕迄/貞觀用之無所變改夫律令格式皆所以用法)¶
(也太宗謂貴簡約貴常定此最為知法意者夫/不簡約則出入輕重吏因之而作弊不常定則)¶
(朝行夕改民莫知所信從太宗&KR0145;則於蕭何畫/一之法而不輕於&KR0070;變法必湏審定以為永式)¶
(&KR0014;致刑措/實由此也)¶
長孫皇后遇疾漸危篤皇太子(承乾/也)啓后曰醫藥備¶
<pb:KR2e0006_SBCK_008-19a>¶
<pb:KR2e0006_SBCK_008-20a>¶
(愚按三代興王之主無不内有賢助以恊成至/治任姒邑姜其表表於經傳者為天下母儀之)¶
(所取則焉若長孫皇后之賢自三代而下之絶/無僅有者也馬鄧不足以儕之矣遇危疾而不)¶
(以肆赦徼福非卓然有見何以&KR0014;兹不幸而弗/登𦒿艾宜太宗有失内良佐之嘆也天假之年)¶
(使之擁佑於髙宗之世則庶㡬其/遏禍&KR0333;之萌手此可為深悲也)¶
　　　貢賦第三十三(凡五/章)¶
貞觀二年太宗謂朝集使曰(使去聲唐制諸州奉貢/物入京者謂之朝集使)¶
任土作貢布在前典當州所産則充庭實(當去/聲)比聞¶
都督刺史(比音/鼻)邀射聲名厥土所賦或嫌其不善踰¶
意外求更相倣効(更平/聲)遂以成俗極為勞擾宜改此¶
弊不得更然¶
<pb:KR2e0006_SBCK_008-20b>¶
(愚按夏書載禹平水土之績而以貢名篇貢者/下獻上之名水土未平何由定貢書以貢名見)¶
(地平天成之功也然曰任土作貢者亦非以其/土之所有而悉貢也禹貢一書其所貢者皆服)¶
(食器用之常宗廟朝廷之不可闕者非徒奉一/人耳目心志之所欲也而唐之刺史至於越境)¶
(求物更相倣傚亦由國無定制使踰越於常度/之外太宗深懲而力革其弊誠王者之先務也)¶
貞觀中林邑國貢白鸚鵡性辯慧&KR0057;善應答屢有苦¶
寒之言太宗愍之付其使令還出於林藪(使去聲令/平聲按通)¶
(鑑貞觀五年十一月林邑獻五色鸚/鵡魏徴以為不宜受上喜而歸之)¶
(愚按周書載召公戒武王之言曰犬馬非其土/性不畜珍禽異獸不育于國其後穆王得白狼)¶
(白鹿而荒服因以不至其得失可睹也太宗郤/林邑白鸚鵡之獻可謂䏻遵古先哲之訓而鑒)¶
(後世之/失矣)¶
<pb:KR2e0006_SBCK_008-21a>¶
貞觀十二年踈勒朱俱波甘棠(皆西域國名踈勒距/長安九千里餘王姓)¶
(裴氏朱俱波在葱嶺/之西甘棠在大海南)遣使貢方物(使去聲/後同)太宗謂群¶
臣曰向使中國不安日南(南蠻國在/安南之外)西域朝貢使亦¶
何縁而至朕何徳以堪之覩此翻懐危懼近代平一¶
天下拓定邉方者(拓音/托)惟秦皇漢武始皇暴虐至子¶
而亡漢武驕奢國祚㡬絶(㡬平/聲)朕提三尺劒以定四¶
海逺夷率服億兆乂安自謂不減二主也然二主末¶
途皆不䏻自保由是毎自懼危亡必不敢懈怠惟籍¶
公等直言正諌以相匡弼若惟&KR0045;羙𨼆惡共進䛕言¶
則國之危亡可立而待也(按通鑑係貞觀/九年十二月)¶
<pb:KR2e0006_SBCK_008-21b>¶
(唐氏仲友曰太宗因四夷之賔而以秦皇漢武自/儆求輔弼之言此忠言可進之機惜㢤玄齡無杜)¶
(漸之言俾進乎帝/王保治之道也)¶
(愚按昔武王克商西旅底貢厥&KR0729;太保作旅&KR0729;/用訓于王而致慎徳之戒夫以武王之聖而召)¶
(公所以警戒之者如此後之人主可不深思而/加念之㢤太宗因四夷之賔以秦皇漢㢤自儆)¶
(以求言而當時大臣雖不聞有如太保作書之/訓然自懐危亡不敢&KR0520;怠有合於夙夜罔或不)¶
(勤之言庶㡬乎帝/王保治之道矣)¶
貞觀十八年太宗將伐髙麗其莫離支(髙麗官名其/職如中國吏)¶
(部兼兵部尚書也貞觀十六年髙麗東部大人泉盖/蘇文弑其王武立王弟子藏為王自為莫離支官)¶
遣使(去/聲)貢白金黄門侍郎禇遂良諌曰莫離支虐殺¶
其主九夷所不容(東方之夷有九種曰畎夷于夷方/夷黄夷白夷赤夷玄夷風夷陽夷)¶
<pb:KR2e0006_SBCK_008-22a>¶
(又一曰玄菟二曰樂浪三曰髙儷四曰滿&KR0346;五曰/鳬&KR0119;六曰索家七曰東屠八曰倭人九曰天都)陛¶
下以之興兵將事弔伐為遼東之人(為去/聲)報主辱之¶
恥古者討弑君之賊不受其賂昔宋督(宋春秋時國/名字華父宋)¶
(戴公/孫也)遺魯君以郜鼎(遺去聲魯君桓公名軌郜鼎/郜國所造器故繫名於郜)桓¶
公受之於大廟(大音泰後同大/廟周公之廟也)臧哀伯(魯大夫臧/孫逹也)諌¶
曰君人者將昭徳塞違今滅徳立違而寘其賂器於¶
大廟百官象之又何誅焉武王克商遷九鼎于雒邑¶
(九鼎殷所受夏鼎也武王克商乃/營雒邑而後去之又遷九鼎焉)義士猶或非之(盖/伯)¶
(夷之/屬)而況將昭違&KR0333;之賂器寘諸大廟其若之何(事/見)¶
(左傳桓公二年宋督弑其君殤公與夷以郜鼎賂公/故遂相宋公四月取郜鼎于宋納于大廟臧哀伯諫)¶
<pb:KR2e0006_SBCK_008-22b>¶
(曰去云/公不聴)夫(音/扶)春秋之書百王取則若受不臣之筐篚¶
納弑逆之朝貢不以為愆將何致伐臣謂莫離支所¶
獻自不合受太宗從之(按通鑑太宗又謂髙麗使者/曰汝曹皆事髙武有官爵莫)¶
(離支弑逆汝曹不䏻復讎今更為之逰/&KR0003;以欺大國罪孰大焉悉以屬大理)¶
(唐氏仲友曰名其為賊乃可服之此兵法也太宗/固深忿莫離支必欲討之其貢使之来欲治之而)¶
(未有辭遂良之諌與太宗/意㑹宜其從之之速也)¶
(愚按禇遂良援古證今諌太宗卻莫離支之獻/則善矣而不&KR0014;因以消其忿兵黷武之心而其)¶
(諌辭與太宗意㑹卒/成遼水之征惜㢤)¶
貞觀十九年髙麗王髙藏(藏去聲髙/麗王名)及莫離支盖蘇¶
文(盖音盍髙麗臣名金盖蘇文既弑其王武扵是專/擅國事其狀貌雄偉意氣豪逸身佩五刀左右莫)¶
<pb:KR2e0006_SBCK_008-23a>¶
(敢仰視常令貴人武將伏地而&KR0130;之上馬出行必整/隊伍導者長呼則人皆奔迸不避坑谷路絶行者國)¶
(人甚/苦之)遣使(去/聲)獻二羙女太宗謂其使曰朕憫此女離¶
其父母兄弟扵本國若愛其色而傷其心我不取也¶
並&KR0077;還之本國(按通鑑係貞/觀二十年)¶
(愚按周書曰明王慎徳四夷咸賔無有逺邇畢/獻方物帷服食器用未聞以羙女為貢者也適)¶
(足以&KR0333;人之國而已矣昔紂受閎天羙女之獻/而西伯興魯受齊人女樂之歸而孔子行盖自)¶
(古臣下之詭計列國之隂謀未有不以女子為/間使之先有以惑其耳目移其心志或乗𨻶以)¶
(沮敗其所為或遂中以不測之禍可不慎㢤髙/麗羙女之貢夫豈不為是邪况當興師致討之)¶
(時乎太宗還之謂不欲傷其心固仁惻之意亦/豈非有見扵此邪若太宗其可謂賢君也已)¶
　　　辯興亡第三十四(凡四/章)¶
<pb:KR2e0006_SBCK_008-23b>¶
貞觀初太宗從容(從即/容切)謂侍臣曰周武平紂之&KR0333;以¶
有天下秦皇因周之衰遂吞六國其得天下不殊祚¶
運長短若此之相懸也尚書右㒒射蕭瑀進曰紂為¶
無道天下苦之故八百諸侯不期而㑹(武王伐紂諸/侯㑹孟津者)¶
(八百/餘國)周室微六國無罪秦氏專任智力蚕食諸侯平¶
定雖同人情則異太宗曰不然周既克殷務弘仁義¶
秦既得志專行詐力非但取之有異抑亦守之不同¶
祚之脩短意在兹乎¶
(愚按太宗君臣甞論創業守成孰難玄齡以創/業為難魏徴以守成為難夫創業者既徃之事)¶
(守成者方来之事也與其追論扵既徃&KR0154;若致/力扵方来者為有益乎他日與群臣論周秦運)¶
<pb:KR2e0006_SBCK_008-24a>¶
(祚長短之由蕭瑀之言即創業之事太宗之言/即守成之事也夫所貴乎君臣之間講論古今)¶
(者欲其反之扵己而推之扵治也&KR0145;天下之事/太宗既已身親之矣方當即位之初所宜監秦)¶
(之所以失効周之所以得庶乎如周祚之長不/至如秦祚之短也嗚呼太宗之言可謂䏻切已)¶
(近思/者矣)¶
貞觀二年太宗謂黄門侍郎王珪曰隋開皇十四年¶
大旱人多飢乏是時倉庫盈溢竟不許賑給乃令(平/聲)¶
百姓逐粮隋文不憐百姓而惜倉庫比至末年(比音/鼻)¶
計天下儲積得供五六十年(供平/聲)煬帝恃此富饒所¶
以奢華無道遂致滅亡煬帝失國亦此之由凢理國¶
者務積於人不在盈其倉庫古人云百姓不足君孰¶
<pb:KR2e0006_SBCK_008-24b>¶
與足(論語有若對/魯哀公之辭)但使倉庫可備凶年此外何煩儲¶
蓄後嗣若賢自䏻保其天下如其不肖多積倉庫徒¶
益其奢侈危亡之本也(舊本此章重出奢/縱篇今去彼存此)¶
(愚按古者三年耕必有一年之食以三十年之/通制國用雖有凶旱水溢民無菜色此蓄積者)¶
(所以為民非為君也百姓足孰與不足聖經所/以垂訓而公私之積猶可哀痛賈誼所以言扵)¶
(漢文帝之時也盖蓄積固有國之先務也至扵/蓄積豊富侈心一生貫朽粟陳不足以供排山)¶
(倒海之欲非惟無可以養民且至扵厲民矣太/宗謂但使倉&KR0338;可備凶年此外何煩儲蓄此得)¶
(古人制國用之/意良足取也)¶
貞觀五年太宗謂侍臣曰天道福善禍&KR0075;事猶影響¶
昔啓人(本突厥啓民可汗/避太宗諱改曰人)亡國来奔隋文帝不恡粟¶
<pb:KR2e0006_SBCK_008-25a>¶
帛大興士衆營衛安置乃得存立既而彊富子孫不¶
思念報徳&KR0138;至失脫即起兵圍煬帝於鴈門(郡名今/為代州)¶
(𨽻腹/裏)及隋國&KR0333;又恃彊深入遂使昔安立其國家者¶
身及子孫並為頡利破亡豈非背恩忘義所至也群¶
臣咸曰誠如聖㫖¶
(愚按三代之待夷狄也来者不拒去者不追盖/不以中國之治治之也文王之伐玁狁止扵城)¶
(彼朔方而已宣王之伐淮夷止於徐方来庭而/已&KR0154;甞盡欲郡縣其地而臣妾其人㢤後世不)¶
(明華夷之辨務為懐逺之圖適以自遺患而已/矣故漢宣扶立呼韓而建武多北邉之擾隋文)¶
(撫存啓民而煬帝有鴈門之圍由/不能以三代為法故也可不戒㦲)¶
貞觀九年北蕃(北突厥/之國)歸朝人奏突厥内大雪人饑¶
<pb:KR2e0006_SBCK_008-25b>¶
羊馬並死中國人在彼者皆入山作賊人情大惡太¶
宗謂侍臣曰觀古人君行仁義任賢良則理行暴&KR0333;¶
任小人則敗突厥所信任者並共公等見之略無忠¶
正可取者頡利復不憂百姓恣情所爲朕以人事觀¶
之亦何可乆矣魏徴進曰昔魏文矦(名斯晋卿桓子/之子爲諸侯)¶
問李克(戰國/時人)諸侯誰先亡克曰呉先亡文矦曰何故¶
克曰&KR0070;戰&KR0070;勝(&KR0070;並音/朔後同)&KR0070;勝則主驕&KR0070;戰則民疲不¶
亡何待頡利逢隋末中國喪&KR0333;遂恃衆内侵今尚不¶
息此其必亡之道太宗深然之¶
(愚按太雪人飢羊馬並死突厥將亡之徴也太/宗不以此論其必亡而以不任忠良不憂百姓)¶
<pb:KR2e0006_SBCK_008-26a>¶
(知其必亡可謂善觀人之國矣然魏徴論呉亡/之事則又有深意焉盖頡利固&KR0070;𢧐數勝者也)¶
(太宗自起兵已来亦豈非&KR0070;戰&KR0070;勝者乎觀頡/利之亡亦可&KR0357;然而懼矣厥後太宗既老而復)¶
(興髙麗之師殆近扵李克之所論者太宗/固曰魏徴若在不使我有是行豈不信㢤)¶
貞觀九年太宗謂魏徴曰頃讀周齊史末代亡國之¶
主為惡多相𩔖也齊主(齊後主也名/緯世祖之子)深好奢侈(好去/聲)¶
所有府庫用之略盡乃至關市無不稅歛(去/聲)朕常謂¶
此猶如饞人自食其肉肉盡必死人君賦歛不已百¶
姓既弊其君亦亡齊主即是也然天元(後周宣帝名/贇自稱天元)¶
(皇/帝)齊主若為優劣徴對曰二主亡國雖同其行則别¶
(行去/聲)齊主愞弱(愞與/懦同)政出多門國無綱紀遂至亡滅¶
<pb:KR2e0006_SBCK_008-26b>¶
天元性𠒋而強威福在已亡國之事皆在其身以此¶
論之齊主為劣(舊本此章重出奢/縱篇今去彼存此)¶
(愚按詩曰殷鑒不逺在夏后之世又曰宜鑒于/殷峻命不易夫殷之鑒以夏周之鑒以殷太宗)¶
(以開基之明君而能以亡國之庸君為鑒可謂/知所鑒矣其得為寡過也宜㢤至論周齊之君)¶
(孰優魏徴以齊主為劣愚觀周子之書有剛惡/柔惡之說然則天元其剛惡齊主其柔惡歟剛)¶
(柔雖異亡國則一政/未易以優劣論也)¶
貞觀政要卷第八¶
