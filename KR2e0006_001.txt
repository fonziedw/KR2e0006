# -*- mode: mandoku-view -*-
#+TITLE: 貞觀政要
#+DATE: 2015-09-23 10:03:57
#+PROPERTY: JUAN 1

<md:KR2e0006_SBCK_001-1a>¶政號為清明¶則是/書也不無補於治云)
　　君道第一(凡五/¶章)
貞觀初太宗謂侍臣曰為君之道必須先存百姓若¶損
百姓以奉其身猶割股以啖腹(股一作脛啖/音淡食也)腹飽¶而身
斃若安天下必須先正其身未有身正而影曲¶上理而
<pb:KR2e0006_WYG_001-2a>
下亂者朕每思傷其身者不在外物皆由嗜¶欲以成其
禍若躭嗜滋味玩悦聲色所欲既多所損¶亦大既妨政
事又擾生人(擾亦/作損)且復出一非理之言¶萬姓為之觧體
怨讟既作(讟音瀆/痛怨也)離叛亦興朕每思<md:KR2e0006_SBCK_001-1b>¶此不敢縱逸諌議
大夫(唐制掌諫論得失/侍從贊相之職)魏徵(詳見任/賢¶篇)對曰古者聖哲之
主皆亦近取諸身故能逺體諸¶物昔楚聘詹何(楚春秋/時國名)
(僣稱王詹何楚詹尹¶之後隱於釣楚/莊王聞而異之召而問焉出列子)問其理國之要詹
何對以修身之術楚王又¶問理國何如詹何曰未聞身
<pb:KR2e0006_WYG_001-2b>
理而國亂者陛下所明¶實同古義(按通鑑武徳九年太/宗謂侍臣曰君依於)¶
(國國依於民刻民以奉君猶割肉以充腹腹飽而身斃/君富而國亡故人君之患不自外來常由身出夫欲盛)
(則費廣費廣則賦重賦重則民愁民¶愁則國危國危則/君䘮矣朕嘗以此思之故不¶敢縱欲也與此章辭異而)
(㫖同故附/見於此)
　　(愚按中庸九經修身為先大學八目修身為本古/者二帝三王之治未有不先正其身而能正天下)
　　(者也故堯必克明峻徳而後能黎民¶時雍舜必帝/徳㒺愆而後能萬邦咸寧禹必祗台徳先而後能)
　　<md:KR2e0006_SBCK_001-2a>¶(朔南暨聲教湯必懋昭大徳而後能¶表正萬邦武/王必建其有極而後能作民父母盖身者表也天)
　　(下者景也未有表正而景曲者也身者源也天下/者流也未有源清而流濁者也後之人君若漢髙)
<pb:KR2e0006_WYG_001-3a>
　　(之約法除苛文景之㡬致¶刑措宣帝之綜核名實/光武之恭勤儉約明帝之明察善斷孝章之寛厚)
　　(長者其愛民之¶心治民之具盖亦有合乎先王者/矣特其本原之地¶有未純焉者爾由此觀之身心)
　　(與國家天下為¶一者三代以上之治也身心與國/家天下為二者三代以下之治也唐太宗以英武)
　　(之姿當大亂之後芟除羣雄拓定四海一旦君臨/南面首¶告其羣臣曰安天下必須先正其身未有)
　　(身正¶而影曲者斯言也非三代以下之言也魏徵/斯時正當告之以中庸之九經大學之八目於以)
　　(闡揚聖學之奥於以發明心術之微可也顧乃以二¶帝/楚王詹何之言言之何其逺哉使太宗斯時¶得聞)
　　(三王之學必將終始如一而無晚年之悔内外如/一而無宫闈之愧矣豈特貞觀之<md:KR2e0006_SBCK_001-2b>¶治而已邪惜乎)
　　(太宗能言之而不能行之魏徵能贊美之而不能/發明之也呉氏編是書置此¶於開卷之首其有所)
<pb:KR2e0006_WYG_001-3b>
　　(取也夫抑有/所感也夫)
貞觀二年太宗問魏徵曰何為明君暗君徵曰君¶之
所以明者兼聼也其所以暗者偏信也詩云先人¶有言
詢於芻蕘(詩大雅板篇之辭芻蕘採薪之人言雖賤而/不棄也人詩作民盖避太宗諱故以人代¶民)
(他皆/類此)昔唐虞之理(堯曰陶唐氏舜曰有虞氏理本作治/盖避髙宗諱故以理代治¶他皆類此)
闢四門明四目達四聰(虞書史贊舜之辭謂開四方之/門以¶来天下之賢俊廣四方之)
(視聼以决天/下之壅蔽也)是以聖無不照故共鯀之¶徒不能塞也(共/音)
(恭鯀音衮共工唐虞官名古之世¶族官也鯀崇伯名夏/禹父也共工滛辟鯀治水無功舜流共工於幽州殛鯀)
<pb:KR2e0006_WYG_001-4a>
(于羽山塞/猶蔽也)靖言庸回不能惑也(虞書¶曰靜言庸違靖與能言/靜同回亦違也謂静則)
(用之則/不然也)秦二世則隱藏其身<md:KR2e0006_SBCK_001-3a>¶捐隔踈賤而偏信趙髙及
天下潰叛不得聞也(捐音員棄¶也秦二世始皇少子名/胡亥嗣位號二世皇帝趙髙¶秦宦)
(者二世用之為相二世常居禁中公卿/希得朝見盜賊益多二世後為髙所弑)梁武帝偏信朱
异而侯景舉兵向闕¶竟不得知也(异羊吏切梁武帝姓/蕭名衍仕齊封梁¶王)
(受齊禪國號梁朱异仕梁為散騎常侍侯景東魏臣叛/歸魏復請歸梁武帝從朱异之議¶納景為大將軍及景)
(反叛朝野共怨异武帝/後為景所逼餓而死)隋煬帝偏信虞世基而諸賊攻
城剽邑亦不¶得知也(剽音漂刼也隋煬帝姓楊名廣文/帝次子也¶虞世基仕隋為内史侍)
<pb:KR2e0006_WYG_001-4b>
(郎世基以帝惡聞盜賊告者皆不以實聞由是盜賊競/起䧟沒郡縣皆弗之知煬帝後為宇文化及等所弑)
是故人¶君兼聼納下則貴臣不得壅蔽而下情必得上
通也¶太宗甚善其言<md:KR2e0006_SBCK_001-3b>¶　(范氏祖禹曰善哉太宗之問魏徵之對也可謂得¶其/要矣夫聖人以天下為耳目故聰明庸君以近習為)
　(耳目故暗蔽明暗之分¶惟/在於逺近大小而已矣)
　(唐氏仲友曰兼聼則公正忠讜進偏信則/¶浸潤膚受行此魏徵論聼納任用之本)
　　(愚按太宗問明君暗君魏徵謂兼聼者明偏信¶者/時兹言固簡而當矣然兼聼偏信此自外至者也)
　　(明之與暗又有存於中者焉堯之欽明舜之聰明/乃其中扄澄徹如鑑之空如衡之平妍&KR0896;輕¶重隨)
<pb:KR2e0006_WYG_001-5a>
　　(物而見者也彼昧者昏者反是此又¶明暗之所分/盖偏信固易於蔽而兼聼亦有所當擇惟明足以)
　　(燭理何施而不可哉君天下者欲進/於堯舜之明當自格物致知之學始)¶
貞觀十年太宗謂侍臣曰帝王之業草創與守成孰¶難
(守成亦作/守文後同)尚書左僕射(尚音常射音夜凡言尚書僕射/並同僕射秦官古者重武官有)
(主射以督課取其領事之號也唐制尚書¶省置左右僕/射掌統理六官為令之貳令闕則總省<md:KR2e0006_SBCK_001-4a>¶事宰相職也)
房𤣥齡(詳見任/賢篇)對曰天地草昧(易屯卦㒸𫝊曰天造草/昧¶草雜亂昧㝠晦也)
羣雄競起攻破乃降(下江/切)戰勝乃尅由此言¶之草創為
難魏徵對曰帝王之起必承衰亂覆彼昏¶狡百姓樂推
<pb:KR2e0006_WYG_001-5b>
(樂音/洛)四海歸命天授人與乃不為難然¶既得之後志趣
驕逸百姓欲靜而徭役不休百姓凋¶殘而侈務不息國
之衰弊恒由此起(恒胡登/切常也)以斯而¶言守成則難太宗曰
𤣥齡昔從我定天下脩嘗艱苦¶出萬死而遇一生所以
見草創之難也魏徵與我安¶天下慮生驕逸之端必踐
危亡之地所以見守成之¶難也今草創之難既已往矣
守成之難者當思與公<md:KR2e0006_SBCK_001-4b>¶等慎之(按通鑑係十二年又云/𤣥齡等拜曰陛下及此)
(言四海/之福也)
<pb:KR2e0006_WYG_001-6a>
　(范氏祖禹曰自古創業而失¶之者寡守成而失之者/多周公曰相小人厥父母勤勞稼穡厥子乃不¶知稼)
　(穡之艱難故禍亂未嘗不生於安逸也然¶非/特創業之君守成為難其後嗣守成尤難也)
　(林氏之竒曰創業之難雖庸人亦知其然守成之難/雖明者亦有所忽周宣王六月出師不以為難而末)
　(年庭燎鄉晨以視朝為不易漢髙帝好謀¶能聼從諫/若轉園之易而末年欲易太子以聼言為¶甚難是以)
　(文帝之世賈生有厝火積薪¶之言/太宗之世魏徵有失於安逸之戒)
　(唐氏仲友曰太宗之問禍福之機房魏之對更為本/末若言創業易太宗身更其難此不可罔若言¶守成)
　(易太宗必謂難者吾猶身濟之怠忽生¶矣/太宗悟二臣之意加謹於守成之難明哉)
　　(愚按自古人君創業守成鮮有身兼之者周武¶漢/髙創業者也而不及守成成康文景守成者也而)
<pb:KR2e0006_WYG_001-6b>
　　(不及創業惟神禹在帝位十年成湯在帝<md:KR2e0006_SBCK_001-5a>¶位十三/年兼創業守成之事者也然以書𫝊攷之禹不以)
　　(治水敷土為難而以本固邦寧為難湯不以升陑/伐桀為難而以時忱克終為難豈¶創業果易而守)
　　(成果難乎盖創業逆境也可以¶進徳守成順境也/易以䘮徳太宗身兼創業守成之事不以其己能)
　　(者自滿而以其未能者為/懼其致貞觀之治也宜哉)¶
貞觀十一年特進(漢世諸侯功徳優盛朝廷所敬異/者賜位特進位三公下唐制因之)¶魏
徵上疏曰臣觀自古受圖膺運繼體守文控御英¶雄(一/作)
(傑/)南靣臨下(易説卦𫝊曰聖人南靣/而聼天下嚮明而治)皆欲配厚¶徳於天
地齊髙明於日月本支百世𫝊祚無窮(祚禄/¶位也)然而克終
<pb:KR2e0006_WYG_001-7a>
者鮮(上聲少/也後同)敗亡相繼其故何哉所以求¶之失其道也
殷鑒不逺(詩大雅蕩篇之辭言商紂之/所當鑒者近在夏桀之世也)¶可得而言昔在
有隋統一寰宇甲兵彊鋭(一作/盛)三十<md:KR2e0006_SBCK_001-5b>¶餘年風行萬里威
動殊俗一旦舉而棄之盡為他人¶之有彼煬帝豈惡天
下之治安(惡烏/去聲)不欲社稷之長¶乆故行桀虐以就滅亡
哉(桀名履癸夏末淫暴/之君湯伐之而死)恃其¶富强不虞後患驅天下以
從欲罄萬物而自奉採域¶中之子女求逺方之竒異宫
苑是飾臺榭是崇徭役¶無時干戈不戢外示嚴重内多
<pb:KR2e0006_WYG_001-7b>
險忌讒邪者必受其¶福(讒鉏咸/切譛也)忠正者莫保其生上下
相䝉(揜蔽/也)君臣道¶隔民不堪命率土分崩遂以四海之
尊殞於匹夫之¶手(殞羽敏/切歿也)子孫殄絶(殄音腆/盡也)為天下笑
可不痛哉聖¶哲乗機拯其危溺(拯之慶/切救也)八柱傾而復正
(淮南子曰地有九州八柱括地象曰<md:KR2e0006_SBCK_001-6a>¶崑崙山為柱/地之中也地下有八柱牽制名山大川孔穴相通)四維
弛而更¶張(弛音矢廢也更平聲管子曰禮義亷/恥是謂四維四維不張國乃滅亡)逺肅邇
安不¶踰於期月(期與朞同謂周一嵗之月也論語/曰茍有用我者朞月而已可也)勝殘
去¶殺無待於百年(勝平聲去上聲論語曰善人為/邦百年亦可以勝殘去殺矣)今宫
<pb:KR2e0006_WYG_001-8a>
觀臺榭盡居之矣(觀去/聲)竒珍異物盡收之矣姬姜淑¶媛
盡侍於側矣(媛美女/也音援)四海九州盡為臣妾矣若能¶鑒彼
之所以失(一作/亡)念我之所以得日慎一日雖休¶勿休焚
鹿臺之寳衣(武王克商紂走反入登鹿臺䝉¶衣其珠玉/自燔于火而死武王命南宫括散鹿臺之)
(財/)毁阿房之廣殿(阿於何切房讀曰旁秦始皇作前殿/阿房東西¶五百歩南北五十丈上可)
(坐萬人下可建五文旗自殿下直/抵南山表閣道絶漢後為楚所焚)懼危<md:KR2e0006_SBCK_001-6b>¶亡於峻宇(夏書/五子)
(之歌曰甘酒嗜音峻宇雕/墻有一於此未或不亡)思安處於¶卑宫(處上聲後同/論語曰卑宫)
(室而盡力乎溝洫禹吾無間然/矣謂禹薄於已而勤於民也)則¶神化潛通無為而治
<pb:KR2e0006_WYG_001-8b>
徳之上也若成功不毁即仍其¶舊除其不急損之又損
雜茅茨於桂棟㕘玉砌以土堦(堯舜之朝土¶堦/三等茅茨不剪)悦以使
人不竭其力常念居之者¶逸作之者勞億兆悦以子来
羣生仰而遂性徳之次¶也若惟聖㒺念(周書曰惟聖㒺/念作狂言一念)
(之差雖聖/亦為狂矣)不慎厥終¶忘締搆之艱難(締音帝結也/搆音姤成也)謂天
命之可恃忽采椽¶之恭儉(椽音傳/榱桷也)追雕墻之靡麗因其
基以廣之增其¶舊而飾之觸類而長(音/掌)不知止足人不
見徳而勞役<md:KR2e0006_SBCK_001-7a>¶是聞斯為下矣譬之負薪救火揚湯止沸
<pb:KR2e0006_WYG_001-9a>
以暴易亂¶與亂同道莫可測也(測一/作則)後嗣何觀夫事無
可觀則¶人怨(夫音扶/後同)人怨則神怒神怒則災害必生災
害既¶生則禍亂必作禍亂既作而能以身名全者鮮矣
順¶天革命之后將隆七百之祚(隆一作基左傳曰成王/¶定鼎於郏鄏卜世三十)
(卜年七百/天所命也)貽厥子孫𫝊之萬葉難得易失(易以豉/切後同)可¶不
念哉(按通鑑係十一年正月上/作飛山宫故魏徵上此䟽)是月徵又上疏曰¶臣聞
求木之長者必固其根本欲流之逺者必浚其¶泉源思
國之安者必積其徳義源不深而望流之逺¶根不固而
<pb:KR2e0006_WYG_001-9b>
求木之長徳不厚而思國之理臣雖下愚<md:KR2e0006_SBCK_001-7b>¶知其不可而
況於明哲乎人君當神器之重(神器帝/¶位也)居域中之大(老/子)
(曰域中有四大道大/天大地大王亦大)將崇極天之峻¶永保無疆之休不
念居安思危戒奢以儉徳不處其¶厚情不勝其欲斯亦
伐根以求木盛塞源而欲流長¶者也凡百元首(虞書曰/元首明)
(哉所以/喻君也)承天景命莫不殷憂¶而道著(殷憂憂/之甚也)功成而徳
衰有善始者實繁能克終¶者葢寡豈取之易而守之難
乎昔取之而有餘今守¶之而不足何也夫在殷憂必竭
<pb:KR2e0006_WYG_001-10a>
誠以待下既得志則¶縱情以傲物竭誠則胡越為一體
(胡越者極南北之/間言至異可同也)¶傲物則骨肉為行路(言至親/反踈也)雖董之
以嚴刑(董督也虞書/曰董之<md:KR2e0006_SBCK_001-8a>¶用威)震之以威怒終茍免而不懐仁貌
恭而不心服¶怨不在大可畏惟人載舟覆舟所宜深慎
(家語曰君¶者舟也庶人者水也/水所以載舟亦所以覆舟也)奔車朽索其可忽乎(朽/許)
(九切索蘇各切夏書曰予臨兆民懍乎若朽索之/御¶六馬喻危懼可畏之甚奔車朽索亦此意也)君人
者誠¶能見可欲則思知足以自戒將有作則思知止以
安¶人念髙危則思謙冲而自牧懼滿溢則思江海下百
<pb:KR2e0006_WYG_001-10b>
川樂盤遊則思三驅以為度(樂音洛後同盤遊畋獵¶也/周書曰不敢盤於遊田三)
(驅者圍合其三靣前開一路使之可去不忍盡物好生/之仁也易比卦六五王用三驅失前禽盖猶¶成湯祝網)
(之/義)憂懈怠則思慎始而敬終慮壅蔽則思虛心¶以納下
想讒邪則思正身以黜惡恩所加則思無因<md:KR2e0006_SBCK_001-8b>¶喜以謬賞
罸所及則思無因怒而濫刑總此十思宏¶兹九徳(虞書/臯陶)
(曰亦行有九徳寛而栗柔而立愿¶而恭亂而敬擾而毅/直而温簡而亷剛而塞彊而義言人之徳見於行者凡)
(九盖知人/之事也)簡能而任之擇善而從之¶則智者盡其謀勇
者竭其力仁者播其恵信者効其¶忠文武爭馳君臣無
<pb:KR2e0006_WYG_001-11a>
事可以盡豫遊之樂(孟子曰一¶遊一豫為諸侯度豫樂/遊巡也言王者一遊一豫皆有恵)
(及民而諸侯所取法/不敢慢遊以病民也)可以養¶松喬之夀(赤松王喬皆古/仙人之有夀者)
鳴琴垂拱不言而化(家語曰舜彈五¶絃之琴造南風之/詩垂拱者垂衣拱手無為而治也)
何必勞神苦思代下司¶職役聰明之耳目虧無為之大
道哉(按通鑑係十一¶年/四月魏徵上此疏)太宗手詔答曰省頻抗表(省悉/井切)
(視/也)誠極忠欵(苦管切/誠<md:KR2e0006_SBCK_001-9a>¶也)言窮切至披覽忘倦每達宵分(夜/半)
(也/)非公體國情¶深啟沃義重(啟開也沃灌溉也商書髙/宗命傅説曰啟乃心沃朕)
(心/)豈能示以¶良圖匡其不及朕聞晉武自平吳已後(晉/武)
<pb:KR2e0006_WYG_001-11b>
(帝複姓司馬名¶炎家世仕魏封晉王受魏禪/國號晉吳國名三國孫𣙜之後晉武滅之)務在驕奢
不復¶留心治政何曽(字頴考仕魏為司徒/晉受禪以曽為太傅)退朝謂其子
劭¶(字敬祖曽之子/也仕晉為司徒)曰吾每見主上不論經國逺圖但説¶
平生常語此非貽厥子孫者爾身猶可以免指諸孫¶曰
此等必遇亂死及孫綏果為淫刑所戮(綏字伯蔚¶曽之/孫也仕晉為尚)
(書後為東海/王越所殺)前史美之以為明於先見朕意不¶然謂曽
之不忠其罪大矣夫為人臣當進思盡忠退<md:KR2e0006_SBCK_001-9b>¶思補過將
順其美匡救其惡(孝經傳曽子/述孔子之辭)所以共為¶理也曽位極
<pb:KR2e0006_WYG_001-12a>
台司(三公上應三台台/司者三公之位也)名器崇重當直¶辭正諫論道佐
時今乃退有後言進無廷諍以為明¶智不亦謬乎危而
不持焉用彼相(去聲焉於䖍切論語孔子告冉求曰危/而不持顛而不¶扶則將焉用彼相矣)
公之所陳朕聞過矣當置之几¶案事等弦韋(弦弓弦韋/柔皮也韓)
(子曰西門豹性急佩韋以自/緩董安于性緩佩弦以自急)¶必望收彼桑榆期之嵗暮
不使康哉良哉獨美於往¶日(美亦作盛虞書舜臯陶賡/歌之辭曰股肱良哉庶事)
(康/哉)若魚若水遂爽於當¶今(蜀先主曰孤之有孔/明猶魚之得水也)遲復嘉
謀犯而無隠(遲去聲禮事君/有犯¶而無隠)朕將虚襟靜志敬佇徳音
<pb:KR2e0006_WYG_001-12b>
(按太宗此詔通鑑係在十一/年七月魏徴<md:KR2e0006_SBCK_001-10a>¶累上疏¶之後)
　(孫氏甫曰魏公以忠直稱歴數百年而名愈髙李¶翺/論修史之法則曰假如𫝊魏徴則記其諫諍之詞足)
　(以見正直是魏公得諫諍之道其言足以𫝊信於後/也此二疏乃諫諍之著者魏公事英主力賛治道已)
　(成太平之治見其小失尚孜孜諫諍以¶防其甚如事/中常之主天下未治其君或有大過諫¶必危切至安)
　(危大計必忘身以争也葢輔相¶之道不/至此不足以為忠後之為相者宜詳之)
　(吕氏祖謙曰魏徵教太宗十思使太宗能以是十¶思/而充之則當時之治不惟貞觀而已雖並隆于堯舜)
　(可也然魏公之十思可以與孔/子之九思同垂訓于萬世矣)
　　(愚按魏徵之于諫也可謂難矣不惟大事能諫¶雖小事/未嘗舍也不惟初年能諌雖末年未嘗輟也史稱其平)
<pb:KR2e0006_WYG_001-13a>
　　(生諫疏二百餘篇而是年¶一月之中見於諫疏者凡/二焉見于書者如此則其見于言者可知矣傳于世)
　　(者如此則其不¶傳于世者亦可知矣臣不以數諫為/嫌君不以數諫為忤其致貞觀之治有以也夫今)
　　(以二疏<md:KR2e0006_SBCK_001-10b>¶觀之一以為當監隋之所以失念唐之所以/得一以為有善始者實繁能克終者實寡夫能懼得)
　　(失¶而後能慎終始能慎終始則有得而無失矣二疏/之言相為表衷者也吳氏¶合二疏為一章厥有㫖哉)¶
貞觀十五年太宗謂侍臣曰守天下難易(以䜴/切)侍中¶(唐/制)
(門下省侍中掌出納帝命相國儀凡國家之/務與中書令叅總而顓判國事宰相職也)魏徵¶對曰
甚難太宗曰任賢能受諫諍即可(即一/作則)何謂為¶難徵曰
觀自古帝王在於憂危之間則任賢受諫及¶至安樂(音/洛)必
<pb:KR2e0006_WYG_001-13b>
懷寛怠言事者惟令兢懼(令平/聲)日陵月¶替以至危亡聖
人所以居安思危正為此也(為去/聲)安¶而能懼豈不為難<md:KR2e0006_SBCK_001-11a>¶　　(愚按太宗以間世之才内芟羣雄外清四夷其視/取天下有不足為者況于守天下乎故魏徵因其)
　　(問而對以甚難魏徵豈欲難人之所¶易哉盖自古/人主在憂危則思敬畏思敬畏則亂者¶治矣居安)
　　(樂則懐寛怠懐寛怠則治者亂矣周¶宣能謹于北/伐之日而不能謹于庭燎鄉晨之時晉武知謹于)
　　(平吳之先而不能謹于天下一統之後明皇首誅/諸韋安居而禄山之亂生憲宗平蕩淮蔡休兵而)
　　(𢎞志之¶禍作唐虞盛治兢兢業業于一日萬幾者/豈徒然哉昔定公問一言興邦孔子對以為君之)
　　(難然¶則魏徵之言/其一言興邦者乎)
<pb:KR2e0006_WYG_001-14a>
　　政體第二(凡十/三章)¶
貞觀初太宗謂蕭瑀(字時文後梁明帝子也髙祖入闗/招之授光禄大夫武徳初遷内史)
(令貞觀初拜太子少師遷僕¶射又遷御史大夫㕘預/朝政後拜太子少傅卒謚曰恭帝以性忌改謚貞褊)¶曰
朕少好弓矢(少好並/去聲)自謂能盡其妙近得良弓<md:KR2e0006_SBCK_001-11b>¶十數以
示弓工乃曰皆非良材也朕問其故工曰木¶心不正則
脉理皆邪(皆一/作多)弓雖剛勁而遣箭不直非¶良弓也朕始
悟焉朕以弧矢定四方用弓多矣而猶¶不得其理况朕
有天下之日淺得為理之意固未及¶於弓弓猶失之而
<pb:KR2e0006_WYG_001-14b>
況於理乎自是詔京官五品以上¶(京官謂京都官唐制/五品以上皆以名聼)
(制/授)更宿中書内省(更平聲唐制¶中/書内省在禁中)每召見皆賜坐與語
詢訪外事務知百姓利害政¶教得失焉¶
　(范氏祖禹曰𫝊曰國之將興也君子自以為不足其/亡也若有餘太宗因識弓之未精而知天下之理已)
　(不能盡詢謀於衆而¶不/自用此其所以興也)
　<md:KR2e0006_SBCK_001-12a>¶(胡氏寅曰太宗射藝絶世矢無虚發若使弓材不¶良/發矢不直則當危㡬交急之時所欲斃者不能應弦)
　(而倒而濵於殆也乆矣工人之意則不為是盖見太/宗之微故借弓為喻所以規之也猶曰君¶心不正則)
　(言行皆邪勢雖尊嚴而出政不善云爾¶執藝之言所/謂伯牙之彈而太宗聞之異乎子期之聼耶太宗英)
<pb:KR2e0006_WYG_001-15a>
　(才盖世羣臣亦一時豪傑多不足¶以望清光而造弓/者乃自外而窺其内衆不可揜盖如此人君可不慎)
　(哉凡人能反求諸已者實難太宗雖愧於聼徳之聰/然能因是召見京官問民¶疾苦政事得失是¶亦為君)
　(之道/也)
　　(愚按古者工執藝事以諫固時見於𫝊不謂唐¶之/弓工能見太宗之微而有木心不正表裏皆邪之)
　　(語斯言也孟子曰一正君而國定董子曰為人君/者正心以正朝廷正朝廷以正百官正百官以正)
　　(萬民而逺近莫不一於正不知太¶宗果/能因工人之言而觸類於經傳之言乎)¶
貞觀元年太宗謂黄門侍郎(漢世禁門曰黄闥以中<md:KR2e0006_SBCK_001-12b>¶人/主之故曰黄門唐制黄門)
(侍郎貳侍中職掌祭祀/贊獻奏天下祥瑞之官)王珪(詳見任/賢篇)曰中書所出¶詔勑
<pb:KR2e0006_WYG_001-15b>
(中書省名武徳三年改内書省曰中書省唐制¶中書掌/軍國政令凡制冊詔牒皆宣署而施行焉置令二人侍)
(郎二人右諫議大夫四人右補闕六人令之貳也其屬/則有舍人六人右散騎常侍二人¶右拾遺六人起居舍)
(人二人時中書門下/與尚書號曰三省)頗有意見不同或兼¶錯失而相正
以否元置中書門下(省名唐制門下省掌出納詔令國/務¶則與中書㕘總焉置侍中二人)
(黄門侍郎二人侍中¶之貳也其屬則有左散騎常侍二/人左諫議大夫四人給事中四人起居郎二人補闕二)
(人左拾遺二人/𢎞文館亦𨽻焉)本擬相防過誤人¶之意見每或不同有
所是非本為公事(為去/聲)或有䕶¶已之短忌聞其失有是
有非銜以為怨(銜戸監/切含也)或有¶茍避私隙相惜顔靣知非
<pb:KR2e0006_WYG_001-16a>
政事遂即施行(施平/聲)難違<md:KR2e0006_SBCK_001-13a>¶一官之小情頓為萬人之大
弊此實亡國之政卿輩¶特須在意防也隋日内外庶官
政以依違而致禍亂¶人多不能深思此理當時皆謂禍
不及身靣從背言¶(虞書曰汝無靣從退有後言謂/靣䛕以為是背毁以為非也)不以
為患後至大亂¶一起家國俱䘮雖有脱身之人縱不遭
刑戮皆辛¶苦僅免甚為時論所貶黜卿等特須滅私狥
公堅守¶直道庶事相啟沃勿上下雷同也(雷之發聲物/無不同時應)
(者故曰/雷¶同)
<pb:KR2e0006_WYG_001-16b>
　(胡氏寅曰古者論一相而止至成王雖以周公位¶冢/宰然亦與召公同相為左右何者周公不敢自聖獨)
　(専相事又將訓後世為人心不同大賢難得則㕘錯/並行相輔相正歸於無失而已自漢以来或置左右)
　(丞相或並置三公不拘一相之文至唐<md:KR2e0006_SBCK_001-13b>¶而法意猶宻/既有左右僕射又有侍中中書尚書兩令左右丞又)
　(以官未及而人可用者㕘預朝¶政而其大綱則俾中/書出令門下審駮而尚書受成¶頒之有司當貞觀時)
　(君明臣忠朝希粃政不數年¶坐致太平其集材並用/之效如此諸葛武侯曰㕘署者集衆思廣忠益也若)
　(難相違覆曠闕損矣違¶覆而得中猶棄弊屩而獲珠/玉也嗚呼為君如太宗為臣如武侯公心¶望治可為)
　(後世/法也)
　　(愚按胡氏謂古者論一相而止至周召始並相¶以/書傳考之殆不然也何則虞廷之使宅百揆宰相)
<pb:KR2e0006_WYG_001-17a>
　　(之職也后稷臯陶垂益伯夷后夔皆羣有¶司之職/也若契之敷教龍之納言則不可以有司言也豈)
　　(非輔正宰相恭預朝政者乎湯以伊¶尹仲虺並為/宰相紂以鄂侯西伯並為三公豈待周召而後有)
　　(並相之事哉唐制俾中書出令門下審駮尚書受/成盖所以集衆人之善而防一已之私真唐虞三)
　　(代之¶遺意也觀太宗戒王珪之辭首言䕶短避隙/之私次言隋朝依違之禍是不惟法度之善其申)
　　(儆戒飭<md:KR2e0006_SBCK_001-14a>¶於法外者/豈不尤深切矣哉)¶
貞觀二年太宗問黄門侍郎王珪曰近代君臣理國¶多
劣於前古何也對曰古之帝王為政皆志尚清靜¶以百
姓之心為心近代則唯損百姓以適其欲所任¶用大臣
<pb:KR2e0006_WYG_001-17b>
復非經術之士漢家宰相無不精通一經(如漢¶宣帝時/丞相韋賢通)
(禮魏相學/易之類)朝廷若有疑事皆引經决定由¶是人識禮教
理致太平近代重武輕儒或叅以法律¶儒行既虧(行去/聲)
淳風大壞太宗深然其言自此百官¶中有學業優長兼
識政體者多進其階品累加遷擢¶焉<md:KR2e0006_SBCK_001-14b>¶　(胡氏寅曰上既泛問珪亦泛對如是則無切磋之¶益/矣前古凡㡬古近世凡幾世珪宜復帝曰不知陛下)
　(所指為何代請得論之如是則有因事獻替之功矣/若魏晉而下則無足言若自兩漢則西京文學之美)
　(不如東漢名節之卲而¶風俗厚薄治化淳漓無不本/於人君者忠臣事君必勉其所未能而奬¶其所未至)
<pb:KR2e0006_WYG_001-18a>
　(兩漢盛時太宗所可及¶也禹湯/文武之業豈不在所希慕乎)
　　(愚按太宗近代劣於前古之問自三代以下之¶善/哉問也王珪首以漢為對而謂近代重武輕儒果)
　　(何所指也夫古者臯陶稷契伊傅周召此¶所謂儒/也以明體適用之學躋斯世於極治者也豈特漢)
　　(之經術比哉太宗以學業優長兼識政體/者進其階品不知學業優長者果真儒乎)¶
貞觀三年太宗謂侍臣曰中書門下機要之司擢才¶而
居委任實重詔勑如有不稳便皆須執論比来(比音/¶鼻)惟
覺阿㫖順情唯唯茍過(唯唯並/音葦)遂無一言諫諍<md:KR2e0006_SBCK_001-15a>¶者豈是
道理若惟署詔勅行文書而已人誰不堪何¶煩簡擇以
<pb:KR2e0006_WYG_001-18b>
相委付自今詔勑疑有不穩便必須執言¶無得妄有畏
懼知而寢黙(按通鑑是年四月上始御太極殿謂侍臣/曰云云房𤣥齡等皆頓首謝故事凡¶軍國)
(大事則中書舍人各執所見雜署其名謂之五花判事/中書侍郎中書令省審之給事中黄門侍郎¶駁正之上)
(始申明舊制由/是鮮有敗事)
　¶(范氏祖禹曰朝廷設官分職非徒使上下相從欲¶交/修其所不逮也故書曰百官修職茍取充位而奉行)
　(上令則是胥吏而已不明之君自以無過惡¶人之言/是以政亂而上不聞太宗勅責而使之言雖欲不治)
　(不可/得也)
　(吕氏闕¶而曰武王諤諤而昌商紂唯唯而亡盖朝廷/之上和  不同論難往來務求至當此諤諤之風也)
<pb:KR2e0006_WYG_001-19a>
　(朝廷以諤諤為風則正人進而佞人退¶安得而不昌/乎其或君臣上下有非不諫務相順從以為雷同此)
　(唯唯之風也朝廷以唯唯為風則佞人<md:KR2e0006_SBCK_001-15b>¶進而君子退/安得而不亡乎是道也豈武王與紂為然秦人唯唯)
　(而亡漢家諤諤而昌隋人唯唯而¶亡唐家諤諤而/昌未有唯唯而不亡亦未有諤諤¶而不昌¶者也)
　　(愚按舜命龍作納言曰夙夜出納朕命惟允説¶者/謂後世中書門下之職即納言也夫出者受上言)
　　(以宣于下納者聼下言以聞于上而允者當於理/之謂也下情上達上情下孚一切以帝命之公而)
　　(無讒説之私此非擇才不能也¶彼阿/㫖順情唯唯茍免者豈惟允之義乎)¶
貞觀四年太宗問蕭瑀曰隋文帝何如主也(隋文帝姓/楊名堅𢎞)
(農¶人後周朝以元舅輔政位/相國封隋王受周禪國號隋)對曰克已復禮(論語孔子/答顔¶淵問)
<pb:KR2e0006_WYG_001-19b>
(仁之辭言克去已/私復還天理也)勤勞思政每一坐朝(音/潮)或至¶日昃五
品已上引坐論事宿衛之士𫝊飱而食(飱音孫/熟<md:KR2e0006_SBCK_001-16a>¶食也)雖性非
仁明亦是勵精之主太宗曰公知其一未¶知其二此人
性至察而心不明夫(音/扶)心暗則照有不¶通至察則多疑
於物又欺孤兒寡婦以得天下(隋文帝受¶禪之時周宣/帝既䘮静帝㓜冲之日)
(也/)恒恐羣臣内懷不服不肯信任¶百司每事皆自决斷
雖則勞神苦形未能盡合於理¶朝臣既知其意亦不敢
直言宰相以下(相去聲/後同)惟¶承順而已朕意則不然以
<pb:KR2e0006_WYG_001-20a>
天下之廣四海之衆千端¶萬緒須合變通皆委百司商
量(平/聲)宰相籌畫於事稳¶便方可奏行豈得以一日萬㡬
(虞書曰一日二日萬¶㡬㡬與機/同言日之至淺而事之至多也)獨斷一人之慮也且日斷十
事五條不中<md:KR2e0006_SBCK_001-16b>¶(去聲後同謂/中於理也)中者信善其如不中者何以
日繼月乃¶至累年乖謬既多不亡何待豈如廣任賢良
髙居深¶視法令嚴肅誰敢為非因令諸司(因令之/令平聲)若詔
勅頒¶下有未穩便者必須執奏不得順㫖便即施行務
盡¶臣下之意
<pb:KR2e0006_WYG_001-20b>
　(范氏祖禹曰君以知人為明臣以任職為良君知人/則賢者得行其所學臣任職則不賢者不得茍¶容於)
　(朝此庶事所以康也若夫君行臣職則叢脞¶矣臣不/任君之事則惰此萬事所以墮也當舜之時禹為一)
　(相總百官自稷以下分職以聼焉君人者如天運於/上而四時寒暑各司其序則不勞而萬物生矣君不)¶
　(可以不逸所治者大所司者要也臣不可以不勞所/治者寡所職者詳也不明之君不能知人故務察而)
　(多疑欲以一人之身代百官之所¶為則雖聖智亦日/力不足矣故其臣下事無大小皆歸之君政有得失)
　(不任其患賢者不得<md:KR2e0006_SBCK_001-17a>¶行其志而持禄之士得以保其/位此天下所以不治¶也是以隋文勤而無功太宗逸)
　(而有¶成彼不得其道/而此得其道故也)
　　(愚按古之君天下者勞於求賢逸於得人未有¶身/代羣臣之事而自以為勵精者也隋文帝天資苛)
<pb:KR2e0006_WYG_001-21a>
　　(察多疑自任欲以一身之耳目而周知天¶下之務/以一人之手足而悉代百司之勞不及再𫝊天下)
　　(大亂後世道學不明故隋文自以為¶勵精之事蕭/瑀亦稱之為勵精之主夫堯之兢兢堯之勵精也)
　　(舜之孶孶舜之勵精也堯以不得舜為已憂舜以/不得禹臯陶為已憂堯舜之勵精勞於求賢而已)
　　(豈以其身代¶羣臣之事哉瑀又謂其能克已復禮/斯顔子之所勉行也豈隋文之所能乎失之逺矣)
　　(太宗深悟隋文¶之非非惟欲廣任賢良髙居深視/且令百司不得順㫖務盡臣下之意故貞觀之治)
　　(較¶之開皇相去懸/絶者有以也夫)¶
貞觀五年太宗謂侍臣曰治國與養病無異也病人<md:KR2e0006_SBCK_001-17b>¶覺
愈彌須將䕶若有觸犯必至殞命治國亦然天下¶稍安
<pb:KR2e0006_WYG_001-21b>
尤須兢慎若便驕逸必至䘮敗今天下安危繋¶之於朕
故日慎一日雖休勿休然耳目股肱寄於卿¶輩既義均
一體宜協力同心事有不安可極言無隠¶儻君臣相疑
不能脩盡肝膈實為國之大害也(按通鑑是¶年康國求/内附太宗因有是言)
(魏徵¶曰内外治安臣不以為/喜¶惟喜陛下居安思危耳)
　(吕氏祖謙曰魏徵之於太宗救其惡多矣而未嘗不/將順其美焉故其言曰内外治安臣不以為喜惟喜)
　(陛下居安思危耳夫既將其居安思危之美¶俾其居/安思危之心永永不忘則其將順正救之道豈不兩)
　(盡/乎)
<pb:KR2e0006_WYG_001-22a>
　　¶(愚按太宗謂治國與養病無異竊嘗因其言而<md:KR2e0006_SBCK_001-18a>¶推之天下/猶一身也人君為元首大臣為心腹其㳄為股肱又其)
　　(㳄為耳目又其㳄為爪牙天下之疲癃殘疾則癢疴/疾痛舉切吾身者也唐虞三代康强無事之時也春)
　　(秋戰國病困¶危篤之時也三國南北朝病&KR0979;盭痱辟/者也隋亡唐興其病愈新起之時乎慎其起居節其)
　　¶(飲食兢兢焉保䕶之可也一有觸犯不惟病之復作一/且¶不可復愈矣雖然先儒嘗言仁者以天地萬物¶為)
　　(體認得為己何所不至若不属己如手足痿痺氣已/不貫嗚呼使太宗而知此義又豈特貞觀之治而已)¶
貞觀六年太宗謂侍臣曰看古之帝王有興有衰猶¶
朝之有暮皆為蔽其耳目不知時政得失忠正者不¶
言邪謟者日進既不見過所以至於滅亡朕既在九
<pb:KR2e0006_WYG_001-22b>
重(平聲君/門九重)不能盡見天下事故布之卿等以為朕之¶耳
目莫以天下無事四海安寧便不存意書曰可愛非君<md:KR2e0006_SBCK_001-18b>¶可畏非民(虞書舜告禹之辭言/君可愛而民可畏也)天子者有道則人推¶而
為主無道則人棄而不用誠可畏也魏徵對曰自¶古失
國之主皆為居安忘危處理忘亂(處上/聲)所以不能¶長乆
今陛下富有四海内外清晏能留心理道常¶臨深履薄
(詩曰如臨深淵如履/薄氷喻可畏之甚也)國家厯數(厯數者帝王相繼之㳄/第¶猶嵗月氣節之先後)
(也/)自然靈長臣又聞古語云君舟也人¶水也水能載舟
<pb:KR2e0006_WYG_001-23a>
亦能覆舟陛下以為可畏誠如聖㫖¶
　　(愚按書曰詢于四岳闢四門明四目達四聰所¶以/通下情而防壅蔽也太宗以廷臣為耳目有合於)
　　(此歟又曰民惟邦本本固邦寧天下愚夫¶愚婦一/能勝予所以畏民心而保君位也魏徵以水能載)
　　(舟覆舟有得於此歟君臣之相/儆戒如此誠有天下者之鑑也)<md:KR2e0006_SBCK_001-19a>¶貞觀六年太宗謂侍臣曰古人云危而不持顛而不¶扶
焉用彼相(焉於䖍切相去/聲見君道篇註)君臣之義得不盡忠匡¶救乎
朕嘗讀書見桀殺闗龍逄(音旁桀夏桀見君道¶篇註闗/龍逄夏之賢大夫諫桀被殺)
漢誅鼂錯(上音潮下音措鼂錯潁川人漢景¶帝時為御/史大夫請諸侯之罪過削其地吳楚七國遂)
<pb:KR2e0006_WYG_001-23b>
(反袁盎請帝斬/錯遂斬於東市)未嘗不廢書歎息公等但¶能正詞直諌
禆益政教終不以犯顔忤㫖(忤音午/逆也)妄¶有誅責朕比來
(比音/鼻)臨朝斷決亦有乖於律令者公¶等以為小事遂不
執言凡大事皆起於小事小事不¶論大事又將不可救
社稷傾危莫不由此隋主殘暴¶身死匹夫之手率土蒼
生罕聞嗟痛公等為朕思隋<md:KR2e0006_SBCK_001-19b>¶氏滅亡之事(為去聲/後同)朕為
公等思龍逄鼂錯之誅君¶臣保全豈不美哉¶
　(林氏之竒曰君臣之間其安危禍福之所在未嘗¶不/相與共之也夏桀為一已之欲故不恤闗龍逢之死)
<pb:KR2e0006_WYG_001-24a>
　(龍逢既誅而桀亦不免於亡虞世基為一已¶之計故/不諌煬帝之禍煬帝既亡而世基亦不免於禍夫夏)
　(桀之殺龍逢世基之媚煬帝豈不以在¶己之意為自/得哉及其危禍之至而俱以不免此太宗所以戒其)
　(臣使之為己思煬帝之亡也亦為之念龍逢之死也/由是言之君之納諌臣之進諌豈非相為謀而¶後能)
　(相保/乎)
　　¶(愚按君臣一心則君體其臣臣體其君上下交¶泰/之時也君臣二心則君不恤其臣臣不恤其君上)
　　(下不交否之時也太宗欲為羣臣思龍逢¶鼂錯之/誅是君能以臣之心為心也又使羣臣為已思隋)
　　(氏滅亡之事是臣能以君之心為心<md:KR2e0006_SBCK_001-20a>¶也君以臣之/心為心臣以君之心為心其上下之交泰乎宜其)¶
　　(致貞觀/之治也)
<pb:KR2e0006_WYG_001-24b>
貞觀七年太宗與秘書監(唐制秘書省置監一人掌¶邦/國經籍圖書之事有二局曰)
(著作曰太史皆率其屬/而修其職少監為之貳)魏徵從容論自古理政得¶失(從/即)
(容切從容/和緩貌)因曰當今大亂之後造次不可致理(造七¶到/切後同)
(造次急/遽也)徵曰不然凡人在危困則憂死亡憂死¶亡則思
理思理則易教(易以豉/切後同)然則亂後易教猶饑¶人易食也
太宗曰善人為邦百年然後勝殘去殺(勝平¶聲去上聲/此&KR0274;論語之辭)
大亂之後將求致理寧可造次而望乎¶徵曰此據常人
不在聖哲若聖哲施化(施平/聲)上下同¶心人應如響不疾
<pb:KR2e0006_WYG_001-25a>
而速朞月而可信不為難三年成<md:KR2e0006_SBCK_001-20b>¶功猶謂其晩(論語曰/茍有用)
(我者朞月而已/可也三年有成)太宗以為然封¶徳彛(名倫以字行觀州/人初仕隋為起居)
(舍人佐虞世基以謟承主意後與宇文士及降唐以秘/䇿¶干髙祖為秦王參謀軍事貞觀初拜右僕射卒謚曰)
(明後以邪/佞改謚繆)等對曰(按通鑑無等/字¶作非之曰)三代以後(以一/作之)人漸澆
訛(上古聊切薄也/下五禾切謬也)故秦¶任法律(謂秦之治専用刑/法律令言尚酷也)漢雜
霸道(謂漢之治以王道霸/道雜施之言不¶純也)皆欲理而不能豈能理而不
欲若信魏徵所説¶¶(一作/論)恐敗亂國家徵曰五帝(史記謂/黄帝顓)
(頊帝嚳¶唐堯虞舜為五帝孔安國書序以/少昊顓頊髙辛唐虞為五帝未詳孰是)三王(夏殷周/創業之)
<pb:KR2e0006_WYG_001-25b>
(主禹湯武/王是也)不¶易人而理(易如/字)行帝道則帝行王道則王
在於當時¶所以化之而已考之載籍可得而知昔黄帝
與&KR0214;尤<md:KR2e0006_SBCK_001-21a>¶七十餘戰其亂甚矣既勝之後便致太平(黄帝/姓公)
(孫名軒轅號¶有熊氏&KR0214;尤古諸侯之無道者&KR0214;尤作亂/黄帝徵師諸侯與戰於𣵠鹿之野遂擒殺之而萬國和)
九¶黎亂徳顓頊征之既克之後不失其理(九黎&KR0214;尤之/属也顓頊號)¶
(髙陽氏黄帝之孫也國語楚觀射父曰少皥氏之衰¶也/九黎亂徳人神雜糅不可方物顓帝承之乃命南正重)
(司天以属神火正/黎司地以属人)桀為亂虐而湯放之在湯之代¶即致
太平(桀夏王名履癸湯殷主名履桀不務徳而¶賊傷百/姓湯遂率兵伐之桀走鳴條遂放而死湯乃踐位)
<pb:KR2e0006_WYG_001-26a>
(平定/四海)紂為無道武王伐之成王之代亦致太¶平(紂殷王/名受武)
(王周文王之子名發紂滛亂日甚百姓怨望武王遂率/諸侯伐之紂死於鹿臺武¶王克殷二年太子誦立是為)
(成/王)若言人漸澆訛不及純樸至今應悉¶為鬼魅(應平聲/當也)
寧可復得而教化耶徳彛等無以難<md:KR2e0006_SBCK_001-21b>¶之(難去聲/駁也)然咸以
為不可(以上文按通/鑑係在四年)太宗每力行¶不倦數年間海内康
寧突厥破滅(突陀沒切厥九勿切突厥阿史那氏古匈/奴北部也居¶金山之陽夏曰獯鬻商曰鬼)
(方周曰獫狁其别部凡二十八等皆世其/官與中國抗衡厯代為患悉¶臣服於唐)因謂羣臣曰
貞觀初人皆異論云當今¶必不可行帝道王道惟魏徴
<pb:KR2e0006_WYG_001-26b>
勸我既從其言不過數¶載遂得華夏安寧逺戎賔服突
厥自古以來常為中¶國勍敵(勍音檠/强也)今酋長(酋慈由切/長音掌畨)
(國之/長也)並帶刀宿衛¶部落皆襲衣冠使我遂至於此皆魏
徵之力也顧謂¶徵曰玉雖有美質在於石間不值良工
琢磨與瓦礫¶不别(礫音的小石/也别彼列切)若遇良工即為萬代之
寶朕雖無<md:KR2e0006_SBCK_001-23a>¶美質為公所切磋(七多切詩曰如切如磋如/琢如磨言其治之有緒而)
(益致其/精也)勞公約朕以仁義𢎞朕以道徳使朕功業至此
公亦足為良工爾(按史傳曰帝納其言不疑於是天下/大治蠻夷君長襲衣冠帶刀宿衛東)
<pb:KR2e0006_WYG_001-27a>
(薄海南踰嶺戸闔不閉行旅不賫糧取給於道帝謂羣/臣曰此徵勸我行仁義既效矣惜不令封徳彛見之)
　(孫氏甫曰帝王興治道在觀時而為之觀時在至明/至明在至公至明則理無不通至公則事無不正通)
　(於理故能變天下之弊正其事故能立天下之教弊/變教立其治不勞而成矣孔子曰如有用我者期月)
　(而已可也三年有成則聖人之意可見矣但後之為/天下者雖欲興起治道多非聖哲之才不能通究時)
　(弊以道變之務速其功以行一時之事故所為駁雜/莫復前古之治也觀魏公之論誠得聖人之意文皇)
　(能納其言而不惑姦人之論力變時弊以行王道嗚/呼明哉大亂之後興立教法不急其功致時太平徳)
　(流於後嗚/呼公哉)
　(范氏祖禹曰太宗可謂能審取捨矣魏徵仁義之¶言/也欲順天下之理而治之封徳彛刑罰之言也欲咈)
<pb:KR2e0006_WYG_001-27b>
　(天下之性而治之夫民莫不惡危而欲安惡勞而欲/息以仁義治之則順以刑罰治之則咈矣欲治天下)
　(則順之而已咈之而能治之未之聞也¶太宗從魏徵/而不從徳彛行之數年遂致太平仁¶義之效如此其)
　(速也故治道在人主所力行耳孰¶不可為太宗乎/及其成功復歸於下此前世帝王之所不¶及也)
　(胡氏寅曰徳彛言三代以還人漸澆訛未為甚失魏/徴言若果澆訛當為鬼魅則非也以書契以來觀之)
　(三代之時固不若唐虞之世周¶之文勝又不若虞夏/之質兩漢風俗豈敢望周而唐室風俗又¶安能及漢)
　(邪若謂民常淳檏無有澆訛是結䋲之¶治可以易約/劑土鼔之樂可以變絲竹矣要之一治一亂天地之)
　(大數也亂極人少則氣厚而人淳治極人多則氣漓/而人澆淳漓一變而天地之氣盈虚消息後世誠不)
　(及古逺矣若夫人之所以為¶人出於本心不可泯滅/者則古猶今耳是故可以懐之以仁理之以義先之)
<pb:KR2e0006_WYG_001-28a>
　(以敬讓示之以好惡<md:KR2e0006_SBCK_001-23b>¶也魏徵有見於饑渇者易為飲/食而無見於人心之未亡者故其效止於斗米數錢)
　(外户不閉則¶無以進矣固不/能使人人有士君子之器也)
　　(愚按仁者心之徳而愛之理義者心之制而事¶之/宜二者皆出於天理之本然人心之固有也古之)
　　(聖人體之於心行之於身措之於家國天¶下操存/於未發之時持守於隱微之地終始如一無須㬰)
　　(之離也表裏如一無毫髪之間¶也故能使天地自/位萬物自育氣無不和四靈畢至此豈可以偽而)
　　(為之襲而取之哉周道既¶衰聖學榛塞孟子於戰/國之時汲汲然以仁義説齊梁之君則見謂迂闊)
　　(而莫之行也自時厥¶後則自謂馬上得之安事詩/書者有之矣崇尚黄老¶不信儒術者有之矣自謂)
　　(本雜霸道不喜書生¶者有之矣其視仁義不過尊/之以美名待之以虚噐而已寥寥千載唐太宗以)
<pb:KR2e0006_WYG_001-28b>
　　(英武間世之姿¶當撥亂反正之運獨能黜抑封倫/之言力行魏徵之請故能致斗米三錢外户不閉)
　　(行旅野宿幾於刑措亦可謂仁義之效矣然太宗/之於仁義也慕其名而不得其實喜其文而不究)
　　<md:KR2e0006_SBCK_001-24a>¶(其本知求之於紀綱政亊而不知反之於吾身方/寸¶之間知求之於外廷朝著而不知行之於宫闈)¶
　　(隐微之際故始以從諫為美而終不免仆碑之失/外以出宫女為名而内不免懐嬴之累内外扞格)
　　(終始衡決其於聖人之仁義盖外似而内¶違名同/而實乖也夫自成康八百餘年而後有¶漢漢八百)
　　(餘年而後有太宗天之生賢君如此其不數數也/幸而有力行仁義之君而較之於¶聖人之道則又)
　　(若碔砆之於美玉稊稗之於美稼焉豈非/聖道不明有君¶無臣之所致乎嗚呼惜哉)
貞觀八年太宗謂侍臣曰隋時百姓縱有財物豈得¶保
<pb:KR2e0006_WYG_001-29a>
此自朕有天下已來存心撫養無有所科差人人¶皆得
營生守其資財即朕所賜向使朕科唤不已雖¶數資賞
賜(數音/朔)亦不如不得魏徵對曰堯舜在上百<md:KR2e0006_SBCK_001-24b>¶姓亦云耕
田而食鑿井而飲含哺鼓腹而云帝何力¶於其間矣(堯/時)
(有老人撃壤於路曰吾日出而作日¶入而/息鑿井而飲耕田而食帝何力於我哉)今陛下如此
含養百姓可謂日用而不知又奏稱¶晉文公(晉春秋時/國名文公)
(晉君名/重耳)出田逐獸於碭(徒浪/切)入大¶澤迷不知所出其中
有漁者文公謂曰我若君也道¶將安出我且厚賜若漁
<pb:KR2e0006_WYG_001-29b>
者曰臣願有獻文公曰出澤而¶受之於是送出澤文公曰
今子之所欲教寡人者何¶也願受之漁者曰鴻鵠保河
海厭而徙之小澤則有¶矰丸之憂(矰音曽/矢也)黿鼉保深淵
厭而出之淺渚必有¶釣射之憂(射音/石)今君逐獸碭入至
此何行之太逺也<md:KR2e0006_SBCK_001-25a>¶文公曰善哉謂從者記漁者名(從去/聲)
漁者曰君何以¶名為君尊天事地敬社稷保四國慈愛萬
人薄賦歛(去/聲)輕¶¶租税臣亦與焉(與去/聲)君不尊天不事地
不敬社稷¶不固四海外失禮於諸侯内逆人心一國流
<pb:KR2e0006_WYG_001-30a>
亡漁者¶雖有厚賜不得保也遂辭不受太宗曰卿言是
也(舊本¶此章附忠義篇今按其/言¶於政體尤切故附於此)
　　(愚按恵王移民移粟孟子不許其仁子産濟人¶溱/洧孟子譏其不知為政夫使梁國有九年之儲子)
　　(産有輿梁之政安用區區之小恵哉善乎太宗曰/人得營生即朕所賜若科差不已雖賞賜不如不)
　　(得此可謂知為政之本矣愚觀後世¶之君有賜民/今年田租者有賜民爵賜民帛者¶夫耕田鑿井之)
　　(民尚不知帝力之何有<md:KR2e0006_SBCK_001-25b>¶彼有限/之賜何足以周無窮之民乎)
貞觀九年太宗謂侍臣曰往昔初平京師(師衆也周都/鎬京後世因)
(以天¶子建都之地曰京師/此指長安隋之都而言也)宫中美女珍玩無院不¶滿煬
<pb:KR2e0006_WYG_001-30b>
帝意猶不足徵求無已(徵平聲/召也)兼東西征討窮¶兵黷武
(黷音/瀆)百姓不堪遂致滅亡此皆朕所目見故¶夙夜孜孜
(並音兹/篤意也)惟欲清淨使天下無事遂得徭役¶不興年穀豐
稔百姓安樂(音洛/後同)夫治國猶如栽樹(夫音/¶扶)本根不摇則
枝葉茂榮(一作/盛)君能清淨百姓何得¶不安樂乎¶
　　(愚按孟子曰其為人也多欲雖有存焉者寡矣人/莫不然而君天下者尤甚焉夫峻宇雕墻本於宫)
　　(室酒池肉林本於飲食滛虐嚴酷本¶於刑罰窮兵/黷武本於征伐自古亡國䘮家之君未有不由多)
　　(欲者也桀以多欲而亡成湯反<md:KR2e0006_SBCK_001-26a>¶之而興紂以多欲/而亡武王反之而興煬帝多欲而亡太宗反之而)
<pb:KR2e0006_WYG_001-31a>
　　(興夫太宗之寡欲非能如湯武¶也不過勉强行之/耳猶能身致盛治厯年數百況於真知¶實踐者乎)¶
貞觀十六年太宗謂侍臣曰或君亂於上臣理於下¶或
臣亂於下君理於上二者茍逢何者為甚特進魏¶徵對
曰君心理則照見下非誅一勸百誰敢不畏威¶盡力若
昏暴於上忠諌不從雖百里奚伍子胥之在¶虞吳不救
其禍敗亡亦繼(一作促虞吴二國名百里¶奚虞之賢臣/晉假道於虞以伐虢欲并取虞百里奚)
(知虞公之不可諌而去之¶秦後果為晉所滅伍子胥名/員楚人吴之賢臣吴王夫差伐越越請和子胥諌吴王)
(不聼與越平復欲伐<md:KR2e0006_SBCK_001-26b>¶齊子胥以為不可吴王又不聼太/宰嚭譛子胥於王王賜劍使自死後吴為越王勾踐所)
<pb:KR2e0006_WYG_001-31b>
(滅/)太宗曰必如此齊文宣昏暴楊¶遵彦以正道扶之得
理何也(齊文宣姓髙名洋東魏¶臣襲其父歡位封齊王/受魏禪國號齊楊遵彦名愔仕齊為尚書令文)
(宣以¶功業自矜遂嗜酒滛佚肆行强暴而能委政楊愔/總攝機衡百度修飭時人皆言主昏於上政清於下)
徵曰遵彦彌縫暴主救理¶蒼生纔得免亂亦甚危苦與
人主嚴明臣下畏法直¶言正諌皆見信用不可同年而
語也¶
(林氏之竒曰君者臣之綱君正則臣正未有綱之不/正而能使其目之正者然則君茍自亂安能使其臣)
　(之治也鄭公之言可謂得夫正綱之道而太¶宗乃以/齊文宣得楊遵彦為君亂臣治之比殊不知彼之所)
<pb:KR2e0006_WYG_001-32a>
　(為才能救其亡耳烏足以為治哉孔子¶言衛靈公之/無道康子曰夫如是奚而不䘮孔子¶曰仲叔圉治賔)
　(客祝鮀治宗廟王孫賈治軍旅夫<md:KR2e0006_SBCK_001-27a>¶如是奚其䘮是/亦君亂而臣治然止於不䘮而巳安能以興邦乎)
　　¶(愚按書曰后克艱厥后臣克艱厥臣政乃乂黎¶民/敏徳君臣相須以成至治此元首股肱所由以取)
　　(喻也太宗之言未為知要夫君亂臣理此季世之/所見也求之古先盛時太甲欲敗度縱¶敗禮可以)
　　(言亂必有元聖大臣如伊尹之匡救¶遂終為賢君/降此則魏徵所謂才得免亂耳若夫君理臣亂尤)
　　(無是理君能理矣明其政刑臣何/自亂臣之亂政由君之未理也)¶
貞觀十九年太宗謂侍臣曰朕觀古来帝王驕矜而¶取
敗者不可勝數(上平聲/下上聲)不能逺述古昔至如晉武¶平吳
<pb:KR2e0006_WYG_001-32b>
(見君道/篇註)隋文伐陳(陳後主之/世隋滅之)已後心逾驕奢自¶矜諸已
臣下不復敢言政道因兹㢮紊(上音矢下音/¶汶散亂也)朕自平定
突厥破髙麗已後(麗平聲凡言髙麗並同髙麗東夷國/名本扶餘<md:KR2e0006_SBCK_001-27b>¶别種居遼東周封箕子之)
(國也今為/鎮東省)兼并鐵勒席卷沙漠以為州¶縣(鐵勒匈奴苖/裔其種𩔖多)
(居西海之北突厥北部也太宗既平其國即其部落列/置州縣號為覊縻以其首領為都督刺史皆得¶世襲凡)
(四夷内属/者皆然也)夷狄逺服聲教益廣朕¶恐懐驕矜恒自抑折
(音/舌)日旰而食(旰音幹/晚也)坐以待晨¶每思臣下有讜言直諫
(讜音黨/亦直也)可以施於政教者(施平/¶聲)當拭目以師友待之(一/無)
<pb:KR2e0006_WYG_001-33a>
(友/字)如此庶幾於時康道泰¶爾(幾平/¶聲)
　　(愚按是時魏徵既死諫諍之臣漸少髙麗雖破¶忿/兵之興未已既破鐵勒自謂雪恥酬百王除兇報)
　　(千古其驕矜滿溢之意固形於歌咏矣然猶能日/旰而食坐以待晨俾羣臣讜言直諫欲以師友)
　　(待之嗚呼此所以克終盛治不失¶令名有/晉武隋文之功而無晉武隋文之禍歟)<md:KR2e0006_SBCK_001-28a>¶太宗自即位之始霜旱為灾米穀踴貴突厥侵擾州¶縣
騷然帝志在憂人鋭精為政崇尚節儉大布恩徳¶是時
自京師及河東(古冀州之域/今河東道)河南(古兖州之域/今河南等處)¶隴右(古/梁)
(州之域今/陜西等處)饑饉尤甚(饑音飢饉音僅穀不/熟曰饑菜不熟曰饉)一¶匹絹纔得
<pb:KR2e0006_WYG_001-33b>
一斗米百姓雖東西逐食未嘗嗟怨莫不¶自安至貞
觀三年闗中豐熟(漢書闗中左殽函右隴蜀太宗分天/下為十道¶此為闗西唐建都之地也)
(今陕/西省)咸自歸鄉竟無一人逃散其得人¶心如此加以從
諌如流雅好儒術(一作學/好去聲)孜孜求士¶務在擇官改革舊
弊興復制度每因一事觸𩔖為善¶初息隱海陵之黨(息/隱)
(髙祖長子也名建成初立為皇太子海陵髙祖第四子也/名元<md:KR2e0006_SBCK_001-28b>¶吉初封齊王建成荒色嗜酒畋遊無度見秦王功)
(髙¶與元吉謀害秦王秦王知之遂殺二人既即帝位/乃封建成為息王謚曰隱元吉為海陵王謚曰刺)同
謀害太宗者數百千人事¶寧後引居左右近侍心術豁
<pb:KR2e0006_WYG_001-34a>
然不有疑阻時論以為能斷¶決大事得帝王之體深惡
官吏貪濁(惡烏/去聲)有枉法受¶財者必無赦免在京流外有
犯贓者皆遣執奏隨其¶所犯寘以重法由是官吏多自
清謹制馭王公妃主¶之家大姓豪猾之伍皆畏威屛跡
(屏音/餅)無敢侵欺細¶人商旅野次無復盜賊囹圄常空(囹/音)
(零圄音語/周獄名也)馬牛¶布野外户不閉又頻致豐稔米斗三四
錢行旅自京¶師至於嶺表(五嶺之外今/二廣之地)自山東至于滄
海(山東古<md:KR2e0006_SBCK_001-29a>¶冀州之域今濟南/等路滄海束海之名也)皆不賫糧取給於路入山
<pb:KR2e0006_WYG_001-34b>
東村落¶行客經過者(過平/聲)必厚加供待(供平/聲)或發時有
贈遺¶(去聲饋/送也)此皆古昔未有也¶
　(歐陽氏修曰盛哉太宗之烈也其除隋之亂比迹湯/武致治之美庶㡬成康自古功徳兼隆由漢以來¶未)
　(之有也至其牽於多愛復立浮屠好大喜功¶勤兵於/逺此中材庸主之所常為然春秋之法責脩賢者是)
　(以後世君子欲成¶人之/美者莫不歎息於斯焉)
　(曽氏鞏曰太宗之為君也屈已從諌仁心愛人可¶謂/有天下之志以租庸任民以府衛任兵以職事任官)
　(以才能任職以興義任俗以尊本任衆賦役有定制/兵農有定業官無虚名職無廢事人習於善行離於)
　(末作使之操於上者要而不煩取於¶下者寡而易供/民有農之實而兵之&KR0640;存有兵之名而農之利在事)
<pb:KR2e0006_WYG_001-35a>
　(之分有歸而禄之出不浮材之¶品不遺而治之體相/承其亷耻日以篤田野日以闢以其法修則安且治)
　(廢則危且亂可謂有天下之<md:KR2e0006_SBCK_001-29b>¶材行之數嵗粟米之賤/斗至數錢居者有餘蓄行¶者有餘貲人人自厚幾於)
　(刑措可謂有治天下之¶效有是三者而不得與先王/並者法度之行禮樂之具田疇之制庠序之教擬之)
　(先王未脩也躬親行陣之間戰必勝攻必取天下莫以/不以為武而非先王之所尚也四夷萬里古所未及)
　(政者¶莫不服從天下莫不以為盛而非先王之所/務也太宗之為政於天下者如¶此其得失可睹矣)
　(司馬氏光曰太¶宗文武之才髙出前古驅䇿英雄網/羅俊乂好用善謀樂聞直諌拯民於水火之中而措)
　(之袵席之上使盜賊化為君子吟呻轉為¶謳謌衣食/有餘刑措不用突厥之渠繋頸闕庭北海之濵¶悉為)
　(州縣盖三代以¶還中/國之盛未之有也)
<pb:KR2e0006_WYG_001-35b>
　(范氏祖禹曰太宗以武撥亂以仁勝殘其才畧優¶於/漢髙而規模不及也恭儉不若孝文而功烈過之矣)
　(迹其性本彊悍而能畏義而好賢屈已以從諌刻厲/矯揉力於為善此所以致貞觀之治也夫<md:KR2e0006_SBCK_001-30a>¶人主之所)
　(行其善惡是非在後世當其時不可得¶辨也老子曰/善人者不善人之師不善人者善人之資人君擇其)
　(善者而從之足以¶得師其/不善而戒之足以為資矣)
　(程氏祁曰太宗舉兵五年定海内率天下於仁夀¶富/庶之域者亦以天下之才為天下之務而已觀其任)
　(王珪魏徵於仇讐任褚亮李百藥於降虜起劉洎馬/周於疎逺起張𤣥素孫伏伽於耆舊委之以政責之)
　(以功諌無不從謀無不獲且太宗之¶才固非天下之/所能及然而不以此驕天下之士惴¶惴然常若有所)
　(不逮此其¶所以能/為三百年之基也)
<pb:KR2e0006_WYG_001-36a>
　　(愚按太宗之為君可以為賢矣貞觀之治可以為/盛矣今即其行事觀之内除羣雄外定四夷身經)
　　(百戰未嘗負北後世¶君人之功未有髙焉者也其/人君之大徳有三一曰謙虚納諫二曰¶知人善任)
　　(三曰恭儉愛民後世人君之徳未有¶過焉者也定/租庸調以為取民之制定府兵十六衛以為養兵)
　　(之制任官則有職爵勲階之制<md:KR2e0006_SBCK_001-30b>¶用刑則有笞杖徒/流之制後世制度之美莫能加也命房杜以為相)
　　(英衛以為將王魏之諌爭褒鄂之驍勇虞褚之詞/翰下至孫思邈之醫藥李淳風之厯數袁天綱之)
　　(相法莫不至精至妙¶度越千古後世人才之盛莫/能及也夫功也徳也制度也人才也其盛如此而)
　　(卒不得與¶于二帝三王之盛者何哉盖嘗觀之古/先帝王雖其天資之美未有不由學問而成者也)
　　(二¶帝三王之事尚矣其所從學猶班班可考若髙/宗之學于古訓而有獲成王之學有緝熈于光明)
<pb:KR2e0006_WYG_001-36b>
　　(泰¶和盛治冠冕百王有以也夫太宗外親瀛洲王/之賢内立𢎞文之館未嘗不學也特非二帝三)
　　¶(之學耳使其能從事於二帝三王/之學又豈特貞觀之治¶而已哉)
　
　
　¶
　
　
　貞觀政要卷一
